[
  "अथ श्रीमद्वाल्मीकीयरामायणे अयोध्याकाण्डे रामसंदेशाख्यानम् नाम अष्टपञ्चाशः सर्गः ॥२-५८॥",
  "प्रत्याश्वस्तः यदा राजा मोहात् प्रत्यागतः पुनः ।\nथाजुहाव तम् सूतम् राम वृत्त अन्त कारणात् ॥२-५८-१॥",
  "तदा सूतो महाराज कृताञ्जलिरुपस्थितः ।\nराममेव अनुशोचन्तं दुःखशोकसमन्वितम् ॥२-५८-२॥",
  "वृद्धम् परम सम्तप्तम् नव ग्रहम् इव द्विपम् ।\nविनिःश्वसन्तम् ध्यायन्तम् अस्वस्थम् इव कुन्जरम् ॥२-५८-३॥",
  "राजा तु रजसा सूतम् ध्वस्त अङ्गम् समुपस्थितम् ।\nअश्रु पूर्ण मुखम् दीनम् उवाच परम आर्तवत् ॥२-५८-४॥",
  "क्व नु वत्स्यति धर्म आत्मा वृक्ष मूलम् उपाश्रितः ।\nसो अत्यन्त सुखितः सूत किम् अशिष्यति राघवः ॥२-५८-५॥",
  "दुःखस्यानुचितो दुःखम् सुमन्त्र शयनोचितः ।\nभूमि पाल आत्मजो भूमौ शेते कथम् अनाथवत् ॥२-५८-६॥",
  "यम् यान्तम् अनुयान्ति स्म पदाति रथ कुण्जराः ।\nस वत्स्यति कथम् रामः विजनम् वनम् आश्रितः ॥२-५८-७॥",
  "व्याऐः मृगैः आचरितम् कृष्ण सर्प निषेवितम् ।\nकथम् कुमारौ वैदेह्या सार्धम् वनम् उपस्थितौ ॥२-५८-८॥",
  "सुकुमार्या तपस्विन्या सुमन्त्र सह सीतया ।\nराज पुत्रौ कथम् पादैः अवरुह्य रथात् गतौ ॥२-५८-९॥",
  "सिद्ध अर्थः खलु सूत त्वम् येन दृष्टौ मम आत्मजौ ।\nवन अन्तम् प्रविशन्तौ ताव् अश्विनाव् इव मन्दरम् ॥२-५८-१०॥",
  "किम् उवाच वचो रामः किम् उवाच च लक्ष्मणः ।\nसुमन्त्र वनम् आसाद्य किम् उवाच च मैथिली ॥२-५८-११॥",
  "आसितम् शयितम् भुक्तम् सूत रामस्य कीर्तय ।\nजीविष्याम्यहमेतेन ययातिरिव साधुषु ॥२-५८-१२॥",
  "इति सूतः नर इन्द्रेण चोदितः सज्जमानया ।\nउवाच वाचा राजानम् स बाष्प परिर्बद्धया ॥२-५८-१३॥",
  "अब्रवीन् माम् महा राज धर्मम् एव अनुपालयन् ।\nअन्जलिम् राघवः कृत्वा शिरसा अभिप्रणम्य च ॥२-५८-१४॥",
  "सूत मद्वचनात् तस्य तातस्य विदित आत्मनः ।\nशिरसा वन्दनीयस्य वन्द्यौ पादौ महात्मनः ॥२-५८-१५॥",
  "सर्वम् अन्तः पुरम् वाच्यम् सूत मद्वचनात्त्वया ।\nआरोग्यम् अविशेषेण यथा अर्हम् च अभिवादनम् ॥२-५८-१६॥",
  "माता च मम कौसल्या कुशलम् च अभिवादनम् ।\nअप्रमादम् च वक्तव्या ब्रूयाश्चैमिदम् वचः ॥२-५८-१७॥",
  "धर्मनित्या यथाकालमग्न्यगारपरा भव ।\nदेवि देवस्य पादौ च देववत् परिपालय ॥२-५८-१८॥",
  "अभिमानम् च मानम् च त्यक्त्वा वर्तस्व मातृषु ।\nअनु राजान मार्याम् च कैकेयीमम्ब कारय ॥२-५८-१९॥",
  "कुमारे भरते वृत्तिर्वर्तितव्याच राजवत् ।\nअर्थज्येष्ठा हि राजानो राजधर्ममनुस्मर ॥२-५८-२०॥",
  "भरतः कुशलम् वाच्यो वाच्यो मद् वचनेन च ।\nसर्वास्व एव यथा न्यायम् वृत्तिम् वर्तस्व मातृषु ॥२-५८-२१॥",
  "वक्तव्यः च महा बाहुर् इक्ष्वाकु कुल नन्दनः ।\nपितरम् यौवराज्यस्थो राज्यस्थम् अनुपालय ॥२-५८-२२॥",
  "अतिक्रान्तवया राजा मास्मैनम् व्यवरोरुधः ।\nकुमारराज्ये जीव त्वम् तस्यैवाज्ञ्प्रवर्तनाम् ॥२-५८-२३॥",
  "अब्रवीच्चापि माम् भूयो भृशमश्रूणि वर्तयन् ।\nमातेव मम माता ते द्रष्टव्या पुत्रगर्धिनी ॥२-५८-२४॥",
  "इति एवम् माम् महाराज बृवन्न् एव महा यशाः ।\nरामः राजीव ताम्र अक्षो भृशम् अश्रूणि अवर्तयत् ॥२-५८-२५॥",
  "लक्ष्मणः तु सुसम्क्रुद्धो निह्श्वसन् वाक्यम् अब्रवीत् ।\nकेन अयम् अपराधेन राज पुत्रः विवासितः ॥२-५८-२६॥",
  "राज्ञा तु खलु कैकेय्या लघु त्वाश्रित्य शासनम् ।\nकृतम् कार्यमकार्यम् वा वयम् येनाभिपीडिताः ॥२-५८-२७॥",
  "यदि प्रव्राजितः रामः लोभ कारण कारितम् ।\nवर दान निमित्तम् वा सर्वथा दुष्कृतम् कृतम् ॥२-५८-२८॥",
  "इदम् तावद्यथाकाममीश्वरस्य कृते कृतम् ।\nरामस्य तु परित्यागे न हेतुम् उपलक्षये ॥२-५८-२९॥",
  "असमीक्ष्य समारब्धम् विरुद्धम् बुद्धि लाघवात् ।\nजनयिष्यति सम्क्रोशम् राघवस्य विवासनम् ॥२-५८-३०॥",
  "अहम् तावन् महा राजे पितृत्वम् न उपलक्षये ।\nभ्राता भर्ता च बन्धुः च पिता च मम राघवः ॥२-५८-३१॥",
  "सर्व लोक प्रियम् त्यक्त्वा सर्व लोक हिते रतम् ।\nसर्व लोको अनुरज्येत कथम् त्वा अनेन कर्मणा ॥२-५८-३२॥",
  "सर्वप्रजाभिरामम् हि रामम् प्रव्राज्य धार्मिकम् ।\nसर्वलोकम् विरुध्येमम् कथम् राजा भविष्यसि ॥२-५८-३३॥",
  "जानकी तु महा राज निःश्वसन्ती तपस्विनी ।\nभूत उपहत चित्ता इव विष्ठिता वृष्मृता स्थिता ॥२-५८-३४॥",
  "अदृष्ट पूर्व व्यसना राज पुत्री यशस्विनी ।\nतेन दुह्खेन रुदती न एव माम् किम्चित् अब्रवीत् ॥२-५८-३५॥",
  "उद्वीक्षमाणा भर्तारम् मुखेन परिशुष्यता ।\nमुमोच सहसा बाष्पम् माम् प्रयान्तम् उदीक्ष्य सा ॥२-५८-३६॥",
  "तथैव रामः अश्रु मुखः कृत अन्जलिः ।\nस्थितः अभवल् लक्ष्मण बाहु पालितः स्थितः ।\nतथैव सीता रुदती तपस्विनी ।\nनिरीक्षते राज रथम् तथैव माम् ॥२-५८-३७॥",
  "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे रामसंदेशाख्यानम् नाम अष्टपञ्चाशः सर्गः ॥२-५८॥"
]