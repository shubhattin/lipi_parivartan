[
  "अथ श्रीमद्वाल्मीकीयरामायणे अयोध्याकाण्डे निवापदानम् नाम द्व्यधिकशततमः सर्गः ॥२-१०२॥",
  "तां श्रुत्वा करुणां वाचं पितुर्मरणसंहिताम् ।\nराघवो भरतेनोक्तां बभूव गतचेतन ॥२-१०२-१॥",
  "तं तु वज्रमिवोत्सृष्टमाहवे दानवारिणा ।\nवाग्वज्रं भरतेनोक्तममनोज्ञं परन्तप ॥२-१०२-२॥",
  "प्रगृह्य बाहू रामो वै पुष्पिताग्रो यथा द्रुम ।\nवने परशुना कृत्तस्तथा भुवि पपात ह ॥२-१०२-३॥",
  "तथा निपतितं रामं जगत्यां जगतीपतिम् ।\nकूलघातपरिश्रान्तं प्रसुप्तमिव कुञ्जरम् ॥२-१०२-४॥",
  "भ्रातरस्ते महेष्वासं सर्वत शोककर्शितम् ।\nरुदन्त सह वैदेह्या सिषिचु सलिलेन वै ॥२-१०२-५॥",
  "स तु संज्ञां पुनर्लब्ध्वा नेत्राभ्यामास्रमुत्सृजन् ।\nउपाक्रामत काकुत्स्थ कृपणं बहु भाषितुम् ॥२-१०२-६॥",
  "स राम स्वर्गतं श्रुत्वा पितरं पृथिवीपतिम् ।\nउवाच भरतं वाक्यं धर्मात्मा धर्मसंहितम् ॥२-१०२-७॥",
  "किं करिष्याम्ययोध्यायां ताते दिष्टां गतिं गते ।\nकस्तां राजवराद्धीनामयोध्यां पालयिष्यति ॥२-१०२-८॥",
  "किं नु तस्य मया कार्य्यं दुर्जातेन महात्मन ।\nयो मृतो मम शोकेन मया चापि न संस्कृत ॥२-१०२-९॥",
  "अहो भरत सिद्धार्थो येन राजा त्वयाऽनघ ।\nशत्रुघ्नेन च सर्वेषु प्रेतकृत्येषु सत्कृत ॥२-१०२-१०॥",
  "निष्प्रधानामनेकाग्रां नरेन्द्रेण विना कृताम् ।\nनिवृत्तवनवासोपि नायोध्यां गन्तुमुत्सहे ॥२-१०२-११॥",
  "समाप्तवनवासं मामयोध्यायां परन्तप ।\nको नु शासिष्यति पुनस्ताते लोकान्तरं गते ॥२-१०२-१२॥",
  "पुरा प्रेक्ष्य सुवृत्तं मां पिता यान्याह सान्त्वयन् ।\nवाक्यानि तानि श्रोष्यामि कुत कर्णसुखान्यहम् ॥२-१०२-१३॥",
  "एवमुक्त्वा स भरतं भार्यामभ्येत्य राघव ।\nउवाच शोकसन्तप्त पूर्णचन्द्रनिभाननाम् ॥२-१०२-१४॥",
  "सीते मृतस्ते श्वशुर पित्रा हीनोऽसि लक्ष्मण ।\nभरतो दुखमाचष्टे स्वर्गतं पृथिवीपतिम् ॥२-१०२-१५॥",
  "ततो बहुगुणं तेषां बाष्पं नेत्रेष्वजायत ।\nतथा ब्रुवति काकुत्स्थे कुमाराणां यशस्विनाम् ॥२-१०२-१६॥",
  "ततस्ते भ्रातर सर्वे भृशमाश्वास्य राघवम् ।\nअब्रुवन् जगतीभर्त्तु क्रियतामुदकं पितु ॥२-१०२-१७॥",
  "सा सीता श्वशुरं श्रुत्वा स्वर्गलोकगतं नृपम् ।\nनेत्राभ्यामश्रुपूर्णाभ्यामशकन्नेक्षितुं पतिम् ॥२-१०२-१८॥",
  "सान्त्वयित्वा तु तां रामो रुदन्तीं जनकात्मजाम् ।\nउवाच लक्ष्मणं तत्र दुखितो दुखितं वच ॥२-१०२-१९॥",
  "आनयेङ्गुदिपिण्याकं चीरमाहर चोत्तरम् ।\nजलक्रियार्थं तातस्य गमिष्यामि महात्मन ॥२-१०२-२०॥",
  "सीता पुरस्ताद्व्रजतुत्वमेनामभितो व्रज ।\nअहं पश्चाद्गमिष्यामि गतिर्ह्येषा सुदारुणा ॥२-१०२-२१॥",
  "ततो नित्यानुगस्तेषां विदितात्मा महामति ।\nमृदुर्दान्तश्च शान्तश्च रामे च दृढभक्तिमान् ॥२-१०२-२२॥",
  "सुमन्त्रस्तैर्नृपसुतै सार्द्धमाश्वास्य राघवम् ।\nअवातारयदालम्ब्य नदीं मन्दाकिनीं शिवाम् ॥२-१०२-२३॥",
  "ते सुतीर्थां तत कृच्छ्रादुपागम्य यशस्विन ।\nनदीं मन्दाकिनीं रम्यां सदा पुष्पितकाननाम् ॥२-१०२-२४॥",
  "शीघ्रस्रोतसमासाद्य तीर्थं शिवमकर्द्दमम् ।\nसिषिचुस्तूदकं राज्ञे तत्रैतत्ते भवत्विति ॥२-१०२-२५॥",
  "प्रगृह्य च महीपालो जलपूरितमञ्जलिम् ।\nदिशं याम्यामभिमुखो रुदन् वचनमब्रवीत् ॥२-१०२-२६॥",
  "एतत्ते राजशार्दूल विमलं तोयमक्षयम् ।\nपितृलोकगतस्याद्य मद्दत्तमुपतिष्ठतु ॥२-१०२-२७॥",
  "ततो मन्दाकिनीतीरात् प्रत्युत्तीर्य्य स राघव ।\nपितुश्चकार तेजस्वी निवापं भ्रातृभि सह ॥२-१०२-२८॥",
  "ऐङ्गुदं बदरीमिश्रं पिण्याकं दर्भसंस्तरे ।\nन्यस्य राम सुदुखार्त्तो रुदन् वचनमब्रवीत् ॥२-१०२-२९॥",
  "इदं भुङ्क्ष्व महाराज प्रीतो यदशना वयम् ।\nयदन्न पुरुषो भवति तदन्नास्तस्य देवता ॥२-१०२-३०॥",
  "ततस्तेनैव मार्गेण प्रत्युत्तीर्य्य नदीतटात् ।\nआरुरोह नरव्याघ्रो रम्यसानुं महीधरम् ॥२-१०२-३१॥",
  "तत पर्णकुटीद्वारमासाद्य जगतीपति ।\nपरिजग्राह बाहुभ्यामुभौ भरतलक्ष्मणौ ॥२-१०२-३२॥",
  "तेषां तु रुदतां शब्दात् प्रतिश्रुत्कोऽभवद्गिरौ ।\nभ्रातऽणां सह वैदेह्या सिंहानामिव नर्दताम् ॥२-१०२-३३॥",
  "महाबलानां रुदतां कुर्वतामुदकं पितु ।\nविज्ञाय तुमुलं शब्दं त्रस्ता भरतसैनिका ॥२-१०२-३४॥",
  "अब्रुवंश्चापि रामेण भरत सङ्गतो ध्रुवम् ।\nतेषामेव महाञ्छब्द शोचतां पितरं मृतम् ॥२-१०२-३५॥",
  "अथ वासान् परित्यज्य तं सर्वेऽभिमुखा स्वनम् ।\nअप्येकमनसो जग्मुर्यथास्थानं प्रधाविता ॥२-१०२-३६॥",
  "हयैरन्ये गजैरन्ये रथैरन्ये स्वलङ्कृतै ।\nसुकुमारास्तथैवान्ये पद्भिरेव नरा ययु ॥२-१०२-३७॥",
  "अचिरप्रोषितं रामं चिरविप्रोषितं यथा ।\nद्रष्टुकामो जन सर्वो जगाम सहसाश्रमम् ॥२-१०२-३८॥",
  "भ्रातऽणां त्वरितास्तत्र द्रष्टुकामा समागमम् ।\nययुर्बहुविधैर्यानै खुरनेमिस्वनाकुलै ॥२-१०२-३९॥",
  "सा भूमिर्बहुभिर्यानै खुरनेमिसमाहता ।\nमुमोच तुमुलं शब्दं द्यौरिवाभ्रसमागमे ॥२-१०२-४०॥",
  "तेन वित्रासिता नागा करेणुपरिवारिता ।\nआवासयन्तो गन्धेन जग्मुरन्यद्वनं तत ॥२-१०२-४१॥",
  "वराहवृकसङ्घाश्च महिषा सर्प्पवानरा ।\nव्याघ्रगोकर्णगवया वित्रेसु पृषतैः सह ॥२-१०२-४२॥",
  "रथाङ्गसाह्वा नत्यूहा हंसा कारण्डवा प्लवा ।\nतथा पुंस्कोकिला क्रौञ्चा विसंज्ञा भेजिरे दिश ॥२-१०२-४३॥",
  "तेन शब्देन वित्रस्तैराकाशं पक्षिभिर्वृतम् ।\nमनुष्यैरावृता भूमिरुभयं प्रबभौ तदा ॥२-१०२-४४॥",
  "ततस्तं पुरुषव्याघ्रं यशस्विनमरिन्दमम् ।\nआसीनं स्थण्डिले रामं ददर्श सहसा जन ॥२-१०२-४५॥",
  "विगर्हमाण कैकेयीं सहितो मन्थरामपि ।\nअभिगम्य जनो रामं बाष्पपूर्णमुखोऽभवत् ॥२-१०२-४६॥",
  "तान्नरान् बाष्पपूर्णाक्षान् समीक्ष्याथ सुदुखितान् ।\nपर्य्यष्वजत धर्मज्ञ पितृवन्मातृवच्च स ॥२-१०२-४७॥",
  "स तत्र कांच्चित् परिषस्वजे नरान्नराश्च केचित्तु तमभ्यवादयन् ।\nचकार सर्वान् सवयस्य बान्धवान् यथार्हमासाद्य तदा नृपात्मज ॥२-१०२-४८॥",
  "स तत्र तेषां रुदतां महात्मनां भुवं च खं चानुनिनादयन् स्वन ।\nगुहा गिरीणां च दिशश्च सन्ततं मृदङ्गघोषप्रतिम प्रशुश्रुवे ॥२-१०२-४९॥",
  "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे निवापदानम् नाम द्व्यधिकशततमः सर्गः ॥२-१०२॥"
]