[
  "श्रीमद्वाल्मीकीयरामायणे अयोध्याकाण्डे भरतानुशासनम् नाम एकादशाधिकशततमः सर्गः ॥२-१११॥",
  "वसिष्ठस्तु तदा राममुक्त्वा राजपुरोऺहित ।\nअब्रवीद्धर्मसंयुक्तं पुनरेवापरं वच ॥२-१११-१॥",
  "पुरुषस्येह जातस्य भवन्ति गुरवस्त्रय ।\nआचार्य्यश्चैव काकुत्स्थ पिता माता च राघव ॥२-१११-२॥",
  "पिता ह्येनं जनयति पुरुषं पुरुषर्षभ ।\nप्रज्ञां ददाति चाचार्यस्तस्मात्स गुरुरुच्यते ॥२-१११-३॥",
  "सो ऽहं ते पितुराचार्य्यस्तव चैव परन्तप ।\nमम त्वं वचनं कुर्वन् नातिवर्त्ते सताङ्गतिम् ॥२-१११-४॥",
  "इमा हि ते परिषद श्रेणयश्च द्विजास्तथा ।\nएषु तात चरन् धर्मं नातिवर्त्ते सताङ्गतिम् ॥२-१११-५॥",
  "वृद्धाया धर्मशीलाया मातुर्नार्हस्यवर्त्तितुम् ।\nअस्यास्तु वचनं कुर्वन् नातिवर्त्ते सताङ्गतिम् ॥२-१११-६॥",
  "भरतस्य वच कुर्वन् याचमानस्य राघव ।\nआत्मानं नातिवर्त्तेस्त्वं सत्यधर्मपराक्रम ॥२-१११-७॥",
  "एवं मधुरमुक्तस्तु गुरुणा राघव स्वयम् ।\nप्रत्युवाच समासीनं वसिष्ठं पुरुषर्षभ ॥२-१११-८॥",
  "यन्मातापितरौ वृत्तं तनये कुरुत सदा ।\nन सुप्रतिकरं तत्तु मात्रा पित्रा च यत्कृतम् ॥२-१११-९॥",
  "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे एकादशाधिकशततमः सर्गः ॥२-१११॥"
]