[
  "अथ श्रीमद्वाल्मीकीयरामायणे अयोध्याकाण्डे भरतानुशासनम् नाम एकादशाधिकशततमः सर्गः ॥२-१११॥",
  "वसिष्ठस्तु तदा राममुक्त्वा राजपुरोऺहित ।\nअब्रवीद्धर्मसंयुक्तं पुनरेवापरं वच ॥२-१११-१॥",
  "पुरुषस्येह जातस्य भवन्ति गुरवस्त्रय ।\nआचार्य्यश्चैव काकुत्स्थ पिता माता च राघव ॥२-१११-२॥",
  "पिता ह्येनं जनयति पुरुषं पुरुषर्षभ ।\nप्रज्ञां ददाति चाचार्यस्तस्मात्स गुरुरुच्यते ॥२-१११-३॥",
  "सोऽहं ते पितुराचार्य्यस्तव चैव परन्तप ।\nमम त्वं वचनं कुर्वन् नातिवर्त्ते सताङ्गतिम् ॥२-१११-४॥",
  "इमा हि ते परिषद श्रेणयश्च द्विजास्तथा ।\nएषु तात चरन् धर्मं नातिवर्त्ते सताङ्गतिम् ॥२-१११-५॥",
  "वृद्धाया धर्मशीलाया मातुर्नार्हस्यवर्त्तितुम् ।\nअस्यास्तु वचनं कुर्वन् नातिवर्त्ते सताङ्गतिम् ॥२-१११-६॥",
  "भरतस्य वच कुर्वन् याचमानस्य राघव ।\nआत्मानं नातिवर्त्तेस्त्वं सत्यधर्मपराक्रम ॥२-१११-७॥",
  "एवं मधुरमुक्तस्तु गुरुणा राघव स्वयम् ।\nप्रत्युवाच समासीनं वसिष्ठं पुरुषर्षभ ॥२-१११-८॥",
  "यन्मातापितरौ वृत्तं तनये कुरुत सदा ।\nन सुप्रतिकरं तत्तु मात्रा पित्रा च यत्कृतम् ॥२-१११-९॥",
  "यथाशक्ति प्रदानेन स्नापनोच्छादनेन च ।\nनित्यं च प्रियवादेन तथा संवर्द्धनेन च ॥२-१११-१०॥",
  "स हि राजा जनयिता पिता दशरथो मम ।\nआज्ञातं यन्मया तस्य न तन्मिथ्या भविष्यति ॥२-१११-११॥",
  "एवमुक्तस्तु रामेण भरत प्रत्यनन्तरम् ।\nउवाच परमोदार सूतं परमदुर्मना ॥२-१११-१२॥",
  "इह मे स्थण्डिले शीघ्रं कुशानास्तर सारथे ।\nआर्य्यं प्रत्युपवेक्ष्यामि यावन्मे न प्रसीदति ॥२-१११-१३॥",
  "अनाहारो निरालोको धनहीनो यथा द्विज ।\nशेष्ये पुरस्तात् शालाया यावन्न प्रतियास्यति ॥२-१११-१४॥",
  "स तु राममवेक्षन्तं सुमन्त्रं प्रेक्ष्य दुर्मना ।\nकुशोत्तरमुपस्थाप्य भूमावेवास्तरत् स्वयम् ॥२-१११-१५॥",
  "तमुवाच महातेजा रामो राजर्षिसत्तम ।\nकिं मां भरत कुर्वाणं तात प्रत्युपवेक्ष्यसि ॥२-१११-१६॥",
  "ब्राह्मणो ह्येकपार्श्वेन नरान् रोद्धुमिहार्हति ।\nन तु मूर्द्धाभिषिक्तानां विधि प्रत्युपवेशने ॥२-१११-१७॥",
  "उत्तिष्ठ नरशार्दूल हित्वैतद्दारुणं व्रतम् ।\nपुरवर्य्यामित क्षिप्रमयोध्यां याहि राघव ॥२-१११-१८॥",
  "आसीनस्त्वेव भरत पौरजानपदं जनम् ।\nउवाच सर्वत प्रेक्ष्य किमार्यं नानुशासथ ॥२-१११-१९॥",
  "ते तमूचुर्महात्मानं पौरजानपदा जना ।\nकाकुत्स्थमभिजानीम सम्यग्वदति राघव ॥२-१११-२०॥",
  "एषोऽपि हि महाभाग पितुर्वचसि तिष्ठति ।\nअत एव न शक्ता स्मो व्यावर्त्तयितुमञ्जसा ॥२-१११-२१॥",
  "तेषामाज्ञाय वचनं रामो वचनमब्रवीत् ।\nएवं निबोध वचनं सुहृदां धर्मचक्षुषाम् ॥२-१११-२२॥",
  "एतच्चैवोभयं श्रुत्वा सम्यक् सम्पश्य राघव ।\nउत्तिष्ठ त्वं महाबाहो मां च स्पृश तथोदकम् ॥२-१११-२३॥",
  "अथोत्थाय जलं स्पृष्ट्वा भरतो वाक्यमब्रवीत् ।\nश्रृण्वन्तु मे परिषदो मन्त्रिण श्रेणयस्तथा ॥२-१११-२४॥",
  "न याचे पितरं राज्यं नानुशासामि मातरम् ।\nआर्यं परमधर्मज्ञं नानुजानामि राघवम् ॥२-१११-२५॥",
  "यदि त्ववश्यं वस्तव्यं कर्त्तव्यं च पितुर्वच ।\nअहमेव निवत्स्यामि चतुर्दश समा वने ॥२-१११-२६॥",
  "धर्मात्मा तस्य तथ्येन भ्रातुर्वाक्येन विस्मित ।\nउवाच राम सम्प्रेक्ष्य पौरजानपदं जनम् ॥२-१११-२७॥",
  "विक्रीतमाहितं क्रीतं यत् पित्रा जीवता मम ।\nन तल्लोपयितुं शक्यं मया वा भरतेन वा ॥२-१११-२८॥",
  "अपधिर्न मया कार्य्यो वनवासे जुगुप्सित ।\nयुक्तमुक्तं च कैकेय्या पित्रा मे सुकृतं कृतम् ॥२-१११-२९॥",
  "जानामि भरतं क्षान्तं गुरुसत्कारकारिणम् ।\nसर्वमेवात्र कल्याणं सत्यसन्धे महात्मनि ॥२-१११-३०॥",
  "अनेन धर्मशीलेन वनात् प्रत्यागत पुन ।\nभ्रात्रा सह भविष्यामि पृथिव्या पतिरुत्तम ॥२-१११-३१॥",
  "वृतो राजा हि कैकेय्या मया तद्वचनं कृतम् ।\nअनृतन्मोचयानेन पितरं तं महीपतिम् ॥२-१११-३२॥",
  "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे भरतानुशासनम् नाम एकादशाधिकशततमः सर्गः ॥२-१११॥"
]