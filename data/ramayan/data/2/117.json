[
  "श्रीमद्वाल्मीकीयरामायणे अयोध्याकाण्डे सीतापातिव्रत्यप्रशंसा नाम सप्तदशाधिकशततमः सर्गः ॥२-११७॥",
  "राघवस्त्वथ यातेषु तपस्विषु विचिन्तयन् ।\nन तत्रारोचयद्वासं कारणैर्बहुभिस्तदा ॥२-११७-१॥",
  "इह मे भरतो दृष्टो मातरश्च सनागरा ।\nसा च मे स्मृतिरन्वेति तान्नित्यमनुशोचत ॥२-११७-२॥",
  "स्कन्धावारनिवेशेन तेन तस्य महात्मन ।\nहयहस्तिकरीषैश्च उपमर्द्द कृतो भृशम् ॥२-११७-३॥",
  "तस्मादन्यत्र गच्छाम इति सञ्चिन्त्य राघव ।\nप्रातिष्ठत स वैदेह्या लक्ष्मणेन च सङ्गत ॥२-११७-४॥",
  "सो ऽत्रेराश्रममासाद्य तं ववन्दे महायशा ।\nतं चापि भगवानत्रि पुत्रवत् प्रत्यपद्यत ॥२-११७-५॥",
  "स्वयमातिथ्यमादिश्य सर्वमस्य सुसत्कृतम् ।\nसौमित्रिं च महाभागां सीतां च समसान्त्वयत् ॥२-११७-६॥",
  "पत्नीं च समनुप्राप्तां वृद्धामामन्त्र्य सत्कृताम् ।\nसान्त्वयामास धर्मज्ञ सर्वभूतहिते रत ॥२-११७-७॥",
  "अनसूयां महाभागां तापसीं धर्मचारिणीम् ।\nप्रतिगृह्णीष्व वैदेहीमब्रवीदृषिसत्तम ।\nरामाय चाचचक्षे तां तापसीं धर्मचारिणीम् ॥२-११७-८॥",
  "दशवर्षाण्यनावृष्ट्या दग्धे लोके निरन्तरम् ।\nयया मूलफले सृष्टे जाह्नवी च प्रवर्त्तिता ॥२-११७-९॥",
  "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे सप्तदशाधिकशततमः सर्गः ॥२-११७॥"
]