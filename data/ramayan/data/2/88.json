[
  "श्रीमद्वाल्मीकीयरामायणे अयोध्याकाण्डे शय्यानुवीक्षणम् नाम अष्टाशीतितमः सर्गः ॥२-८८॥",
  "तत् श्रुत्वा निपुणम् सर्वम् भरतः सह मन्त्रिभिः ।\nइन्गुदी मूलम् आगम्य राम शय्याम् अवेक्ष्य ताम् ॥२-८८-१॥",
  "अब्रवीद् जननीः सर्वा इह तेन महात्मना ।\nशर्वरी शयिता भूमाउ इदम् अस्य विमर्दितम् ॥२-८८-२॥",
  "महा भाग कुलीनेन महा भागेन धीमता ।\nजातो दशरथेन ऊर्व्याम् न रामः स्वप्तुम् अर्हति ॥२-८८-३॥",
  "अजिन उत्तर सम्स्तीर्णे वर आस्तरण सम्चये ।\nशयित्वा पुरुष व्याघ्रः कथम् शेते मही तले ॥२-८८-४॥",
  "प्रासाद अग्र विमानेषु वलभीषु च सर्वदा ।\nहैम राजत भौमेषु वर आस्त्ररण शालिषु ॥२-८८-५॥",
  "पुष्प सम्चय चित्रेषु चन्दन अगरु गन्धिषु ।\nपाण्डुर अभ्र प्रकाशेषु शुक सम्घ रुतेषु च ॥२-८८-६॥",
  "प्रासादवरवर्येषु शीतवत्सु सुगन्धिषु ।\nउषित्वा मेरुकल्पेषु कृतकाम्चनभित्तिषु ॥२-८८-७॥",
  "गीत वादित्र निर्घोषैर् वर आभरण निह्स्वनैः ।\nमृदन्ग वर शब्दैः च सततम् प्रतिबोधितः ॥२-८८-८॥",
  "बन्दिभिर् वन्दितः काले बहुभिः सूत मागधैः ।\nगाथाभिर् अनुरूपाभिः स्तुतिभिः च परम्तपः ॥२-८८-९॥",
  "अश्रद्धेयम् इदम् लोके न सत्यम् प्रतिभाति मा ।\nमुह्यते खलु मे भावः स्वप्नो अयम् इति मे मतिः ॥२-८८-१०॥",
  "न नूनम् दैवतम् किम्चित् कालेन बलवत्तरम् ।\nयत्र दाशरथी रामो भूमाउ एवम् शयीत सः ॥२-८८-११॥",
  "विदेह राजस्य सुता सीता च प्रिय दर्शना ।\nदयिता शयिता भूमौ स्नुषा दशरथस्य च ॥२-८८-१२॥",
  "इयम् शय्या मम भ्रातुर् इदम् हि परिवर्तितम् ।\nस्थण्डिले कठिने सर्वम् गात्रैर् विमृदितम् तृणम् ॥२-८८-१३॥",
  "मन्ये साभरणा सुप्ता सीता अस्मिन् शयने तदा ।\nतत्र तत्र हि दृश्यन्ते सक्ताः कनक बिन्दवः ॥२-८८-१४॥",
  "उत्तरीयम् इह आसक्तम् सुव्यक्तम् सीतया तदा ।\nतथा ह्य् एते प्रकाशन्ते सक्ताः कौशेय तन्तवः ॥२-८८-१५॥",
  "मन्ये भर्तुः सुखा शय्या येन बाला तपस्विनी ।\nसुकुमारी सती दुह्खम् न विजानाति मैथिली ॥२-८८-१६॥",
  "हा हन्तास्मि नृशम्सोऽहम् यत्सभार्यः कृतेमम ।\nईदृशीं राघवः शय्यामधिशेते ह्यानाथवत् ॥२-८८-१७॥",
  "सार्वभौम कुले जातः सर्व लोक सुख आवहः ।\nसर्व लोक प्रियः त्यक्त्वा राज्यम् प्रियम् अनुत्तमम् ॥२-८८-१८॥",
  "कथम् इन्दीवर श्यामो रक्त अक्षः प्रिय दर्शनः ।\nसुख भागी च दुह्ख अर्हः शयितो भुवि राघवः ॥२-८८-१९॥",
  "धन्यः खलु महाभागो लक्ष्मणः शुभलक्षमणः ।\nभ्रातरम् विषमे काले यो राममनुवर्तते ॥२-८८-२०॥",
  "सिद्ध अर्था खलु वैदेही पतिम् या अनुगता वनम् ।\nवयम् सम्शयिताः सर्वे हीनाः तेन महात्मना ॥२-८८-२१॥",
  "अकर्ण धारा पृथिवी शून्या इव प्रतिभाति मा ।\nगते दशरथे स्वर्गे रामे च अरण्यम् आश्रिते ॥२-८८-२२॥",
  "न च प्रार्थयते कश्चिन् मनसा अपि वसुम्धराम् ।\nवने अपि वसतः तस्य बाहु वीर्य अभिरक्षिताम् ॥२-८८-२३॥",
  "शून्य सम्वरणा रक्षाम् अयन्त्रित हय द्विपाम् ।\nअपावृत पुर द्वाराम् राज धानीम् अरक्षिताम् ॥२-८८-२४॥",
  "अप्रहृष्ट बलाम् न्यूनाम् विषमस्थाम् अनावृताम् ।\nशत्रवो न अभिमन्यन्ते भक्ष्यान् विष कृतान् इव ॥२-८८-२५॥",
  "अद्य प्रभृति भूमौ तु शयिष्ये अहम् तृणेषु वा ।\nफल मूल अशनो नित्यम् जटा चीराणि धारयन् ॥२-८८-२६॥",
  "तस्य अर्थम् उत्तरम् कालम् निवत्स्यामि सुखम् वने ।\nतम् प्रतिश्रवम् आमुच्य न अस्य मिथ्या भविष्यति ॥२-८८-२७॥",
  "वसन्तम् भ्रातुर् अर्थाय शत्रुघ्नो मा अनुवत्स्यति ।\nलक्ष्मणेन सह तु आर्यो अयोध्याम् पालयिष्यति ॥२-८८-२८॥",
  "अभिषेक्ष्यन्ति काकुत्स्थम् अयोध्यायाम् द्विजातयः ।\nअपि मे देवताः कुर्युर् इमम् सत्यम् मनो रथम् ।\nप्रसाद्यमानः शिरसा मया स्वयम् ।\nबहु प्रकारम् यदि न प्रपत्स्यते ॥२-८८-२९॥",
  "ततोन्रुवत्सयामि चिराय राघवम् ।\nवनेचरम् नह्रुति माम्रुपेक्षित्रुम् ॥२-८८-३०॥",
  "इति वाल्मीकि रामायणे आदि काव्ये अयोध्याकाण्डे अष्टाशीतितमः सर्गः ॥२-८८-३१॥",
  "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे अष्टाशीतितमः सर्गः ॥२-८८॥"
]