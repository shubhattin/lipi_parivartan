[
  "अथ श्रीमद्वाल्मीकीयरामायणे अयोध्याकाण्डे कैकेय्याक्रोशः नाम चतुःसप्ततितमः सर्गः ॥२-७४॥",
  "ताम् तथा गर्हयित्वा तु मातरम् भरतः तदा ।\nरोषेण महता आविष्टः पुनर् एव अब्रवीद् वचः ॥२-७४-१॥",
  "राज्यात् भ्रम्शस्व कैकेयि नृशम्से दुष्ट चारिणि ।\nपरित्यक्ता च धर्मेण मा मृतम् रुदती भव ॥२-७४-२॥",
  "किम् नु ते अदूषयद् राजा रामः वा भृश धार्मिकः ।\nययोः मृत्युर् विवासः च त्वत् कृते तुल्यम् आगतौ ॥२-७४-३॥",
  "भ्रूणहत्याम् असि प्राप्ता कुलस्य अस्य विनाशनात् ।\nकैकेयि नरकम् गच्च मा च भर्तुः सलोकताम् ॥२-७४-४॥",
  "यत्त्वया हीदृशम् पापम् कृतम् घोरेण कर्मणा ।\nसर्वलोकप्रियम् हित्वा ममाप्यापादितम् भयम् ॥२-७४-५॥",
  "त्वत् कृते मे पिता वृत्तः रामः च अरण्यम् आश्रितः ।\nअयशो जीव लोके च त्वया अहम् प्रतिपादितः ॥२-७४-६॥",
  "मातृ रूपे मम अमित्रे नृशम्से राज्य कामुके ।\nन ते अहम् अभिभाष्यो अस्मि दुर्वृत्ते पति घातिनि ॥२-७४-७॥",
  "कौसल्या च सुमित्रा च याः च अन्या मम मातरः ।\nदुह्खेन महता आविष्टाः त्वाम् प्राप्य कुल दूषिणीम् ॥२-७४-८॥",
  "न त्वम् अश्व पतेः कन्या धर्म राजस्य धीमतः ।\nराक्षसी तत्र जाता असि कुल प्रध्वम्सिनी पितुः ॥२-७४-९॥",
  "यत् त्वया धार्मिको रामः नित्यम् सत्य परायणः ।\nवनम् प्रस्थापितः दुह्खात् पिता च त्रिदिवम् गतः ॥२-७४-१०॥",
  "यत् प्रधाना असि तत् पापम् मयि पित्रा विना कृते ।\nभ्रातृभ्याम् च परित्यक्ते सर्व लोकस्य च अप्रिये ॥२-७४-११॥",
  "कौसल्याम् धर्म सम्युक्ताम् वियुक्ताम् पाप निश्चये ।\nकृत्वा कम् प्राप्स्यसे तु अद्य लोकम् निरय गामिनी ॥२-७४-१२॥",
  "किम् न अवबुध्यसे क्रूरे नियतम् बन्धु सम्श्रयम् ।\nज्येष्ठम् पितृ समम् रामम् कौसल्याय आत्म सम्भवम् ॥२-७४-१३॥",
  "अन्ग प्रत्यन्गजः पुत्रः हृदयाच् च अपि जायते ।\nतस्मात् प्रियतरः मातुः प्रियत्वान् न तु बान्धवः ॥२-७४-१४॥",
  "अन्यदा किल धर्मज्ञा सुरभिः सुर सम्मता ।\nवहमानौ ददर्श उर्व्याम् पुत्रौ विगत चेतसौ ॥२-७४-१५॥",
  "ताव् अर्ध दिवसे श्रान्तौ दृष्ट्वा पुत्रौ मही तले ।\nरुरोद पुत्र शोकेन बाष्प पर्याकुल ईक्षणा ॥२-७४-१६॥",
  "अधस्तात् व्रजतः तस्याः सुर राज्ञो महात्मनः ।\nबिन्दवः पतिता गात्रे सूक्ष्माः सुरभि गन्धिनः ॥२-७४-१७॥",
  "इन्द्रोऽप्यश्रुनिपातम् तम् स्वगात्रे पुण्यगन्धिनम् ।\nसुरभिम् मन्यते दृष्ट्वा भूयसीम् ताम् सुरेश्वरः ॥२-७४-१८॥",
  "निरीक्समाणः शक्रस्ताम् ददर्श सुरभिम् स्थिताम् ।\nआकाशे विष्ठिताम् दीनाम् रुदतीम् भृशदुःखिताम् ॥२-७४-१९॥",
  "ताम् दृष्ट्वा शोक सम्तप्ताम् वज्र पाणिर् यशस्विनीम् ।\nइन्द्रः प्रान्जलिर् उद्विग्नः सुर राजो अब्रवीद् वचः ॥२-७४-२०॥",
  "भयम् कच्चिन् न च अस्मासु कुतश्चित् विद्यते महत् ।\nकुतः निमित्तः शोकः ते ब्रूहि सर्व हित एषिणि ॥२-७४-२१॥",
  "एवम् उक्ता तु सुरभिः सुर राजेन धीमता ।\nपत्युवाच ततः धीरा वाक्यम् वाक्य विशारदा ॥२-७४-२२॥",
  "शान्तम् पातम् न वः किम्चित् कुतश्चित् अमर अधिप ।\nअहम् तु मग्नौ शोचामि स्व पुत्रौ विषमे स्थितौ ॥२-७४-२३॥",
  "एतौ दृष्ट्वा कृषौ दीनौ सूर्य रश्मि प्रतापिनौ ।\nअर्ध्यमानौ बली वर्दौ कर्षकेण सुर अधिप ॥२-७४-२४॥",
  "मम कायात् प्रसूतौ हि दुह्खितौ भार पीडितौ ।\nयौ दृष्ट्वा परितप्ये अहम् न अस्ति पुत्र समः प्रियः ॥२-७४-२५॥",
  "यस्याः पुत्र सहस्त्रैस्तु कृत्स्नम् व्याप्तमिदम् जगत् ।\nताम् दृष्ट्वा रुदतीम् शक्रो न सुतान्मन्यते परम् ॥२-७४-२६॥",
  "सदाऽप्रतिमवृत्ताया लोकधारणकाम्यया ।\nश्रीमत्या गुणनित्यायाः स्वभावपरिचेष्टया ॥२-७४-२७॥",
  "यस्याः पुत्रसहस्राणि सापि शोचै कामधुक् ।\nकिम् पुनर् या विना रामम् कौसल्या वर्तयिष्यति ॥२-७४-२८॥",
  "एक पुत्रा च साध्वी च विवत्सा इयम् त्वया कृता ।\nतस्मात् त्वम् सततम् दुह्खम् प्रेत्य च इह च लप्स्यसे ॥२-७४-२९॥",
  "अहम् हि अपचितिम् भ्रातुः पितुः च सकलाम् इमाम् ।\nवर्धनम् यशसः च अपि करिष्यामि न सम्शयः ॥२-७४-३०॥",
  "आनाययित्वा तनयम् कौसल्याया महा द्युतिम् ।\nस्वयम् एव प्रवेक्ष्यामि वनम् मुनि निषेवितम् ॥२-७४-३१॥",
  "न ह्यहम् पापसम्कल्पे पापे पापम् त्वया कृतम् ।\nशक्तो धारयितुम् पौरैरश्रुकण्ठै र्निरीक्षितः ॥२-७४-३२॥",
  "सा त्वमग्निम् प्रविश वा स्वयम् वा दण्डकान्विश ।\nरज्जुम् बधान वा कण्ठे न हि तेऽन्यत्परायणम् ॥२-७४-३३॥",
  "अहमप्यवनिम् प्राप्ते रामे सत्यपराक्रमे ।\nकृतकृत्यो भविष्यामि विप्रवासितकल्मषः ॥२-७४-३४॥",
  "इति नागैव अरण्ये तोमर अन्कुश चोदितः ।\nपपात भुवि सम्क्रुद्धो निह्श्वसन्न् इव पन्नगः ॥२-७४-३५॥",
  "सम्रक्त नेत्रः शिथिल अम्बरः तदा ।\nविधूत सर्व आभरणः परम्तपः ।\nबभूव भूमौ पतितः नृप आत्मजः ।\nशची पतेः केतुर् इव उत्सव क्षये ॥२-७४-३६॥",
  "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे कैकेय्याक्रोशः नाम चतुःसप्ततितमः सर्गः ॥२-७४॥"
]