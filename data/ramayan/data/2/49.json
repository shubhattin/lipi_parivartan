[
  "श्रीमद्वाल्मीकीयरामायणे अयोध्याकाण्डे जानपदाक्रोशः नाम एकोनपञ्चाशः सर्गः ॥२-४९॥",
  "रामः अपि रात्रि शेषेण तेन एव महद् अन्तरम् ।\nजगाम पुरुष व्याघ्रः पितुर् आज्ञाम् अनुस्मरन् ॥२-४९-१॥",
  "तथैव गच्चतः तस्य व्यपायात् रजनी शिवा ।\nउपास्य स शिवाम् सम्ध्याम् विषय अन्तम् व्यगाहत ॥२-४९-२॥",
  "ग्रामान् विकृष्ट सीमान् तान् पुष्पितानि वनानि च ।\nपश्यन्न् अतिययौ शीघ्रम् शरैः इव हय उत्तमैः ॥२-४९-३॥",
  "शृण्वन् वाचो मनुष्याणाम् ग्राम सम्वास वासिनाम् ।\nराजानम् धिग् दशरथम् कामस्य वशम् आगतम् ॥२-४९-४॥",
  "हा नृशम्स अद्य कैकेयी पापा पाप अनुबन्धिनी ।\nतीक्ष्णा सम्भिन्न मर्यादा तीक्ष्णे कर्मणि वर्तते ॥२-४९-५॥",
  "या पुत्रम् ईदृशम् राज्ञः प्रवासयति धार्मिकम् ।\nवन वासे महा प्राज्ञम् सानुक्रोशम् अतन्द्रितम् ॥२-४९-६॥",
  "कथम् नाम महाभागा सीता जनकनन्दिनी ।\nसदा सुखेष्वभिरता दुःखान्यनुभविष्यति ॥२-४९-७॥",
  "अहो दशरथो राजा निस्नेहः स्वसुत प्रियम् ।\nप्रजानामनघम् रामम् परित्यक्तुमिहेच्छति ॥२-४९-८॥",
  "एता वाचो मनुष्याणाम् ग्राम सम्वास वासिनाम् ।\nशृण्वन्न् अति ययौ वीरः कोसलान् कोसल ईश्वरः ॥२-४९-९॥",
  "ततः वेद श्रुतिम् नाम शिव वारि वहाम् नदीम् ।\nउत्तीर्य अभिमुखः प्रायात् अगस्त्य अध्युषिताम् दिशम् ॥२-४९-१०॥",
  "गत्वा तु सुचिरम् कालम् ततः शीत जलाम् नदीम् ।\nगोमतीम् गोयुत अनूपाम् अतरत् सागरम् गमाम् ॥२-४९-११॥",
  "गोमतीम् च अपि अतिक्रम्य राघवः शीघ्रगैः हयैः ।\nमयूर हम्स अभिरुताम् ततार स्यन्दिकाम् नदीम् ॥२-४९-१२॥",
  "स महीम् मनुना राज्ञा दत्ताम् इक्ष्वाकवे पुरा ।\nस्फीताम् राष्ट्र आवृताम् रामः वैदेहीम् अन्वदर्शयत् ॥२-४९-१३॥",
  "सूतैति एव च आभाष्य सारथिम् तम् अभीक्ष्णशः ।\nहम्स मत्त स्वरः श्रीमान् उवाच पुरुष ऋषभः ॥२-४९-१४॥",
  "कदा अहम् पुनर् आगम्य सरय्वाः पुष्पिते वने ।\nमृगयाम् पर्याटष्यामि मात्रा पित्रा च सम्गतः ॥२-४९-१५॥",
  "न अत्यर्थम् अभिकान्क्षामि मृगयाम् सरयू वने ।\nरतिर् हि एषा अतुला लोके राज ऋषि गण सम्मता ॥२-४९-१६॥",
  "राजर्षीणाम् हि लोकेऽस्मिन् रत्यर्थम् मृगया वने ।\nकाले कृताम् ताम् मनुजैर्धन्विनामभिकाङ्क्षिताम् ॥२-४९-१७॥",
  "स तम् अध्वानम् ऐक्ष्वाकः सूतम् मधुरया गिरातम् तम् अर्थम् अभिप्रेत्य ययौवाक्यम् उदीरयन् ॥२-४९-१८॥",
  "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे एकोनपञ्चाशः सर्गः ॥२-४९॥"
]