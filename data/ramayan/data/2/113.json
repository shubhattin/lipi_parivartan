[
  "श्रीमद्वाल्मीकीयरामायणे अयोध्याकाण्डे पादुकाग्रहणम् नाम त्रयोदशाधिकशततमः सर्गः ॥२-११३॥",
  "तत शिरसि कृत्वा तु पादुके भरतस्तदा ।\nआरुरोह रथं हृष्ट शत्रुघ्नेन समन्वित ॥२-११३-१॥",
  "वसिष्ऺठो वामदेवश्च जाबालिश्च दृढव्रत ।\nअग्रत प्रययु सर्वे मन्त्रिणो मन्त्रपूजिता ॥२-११३-२॥",
  "मन्दाकिनीं नदीं रम्यां प्राङ्मुखास्ते ययुस्तदा ।\nप्रदक्षिणं च कुर्वाणाश्चित्रकूटं महागिरिम् ॥२-११३-३॥",
  "पश्यन् धातुसहस्राणि रम्याणि विविधानि च ।\nप्रययौ तस्य पार्श्वेन ससैन्यो भरतस्तदा ॥२-११३-४॥",
  "अदूराच्चित्रकूटस्य ददर्श भरतस्तदा ।\nआश्रमं यत्र स मुनिर्भरद्वाज कृतालय ॥२-११३-५॥",
  "स तमाश्रममागम्य भरद्वाजस्य बुद्धिमान् ।\nअवतीर्य रथात् पादौ ववन्दे भरतस्तदा ॥२-११३-६॥",
  "ततो हृष्टो भरद्वाजो भरतं वाक्यमब्रवीत् ।\nअपि कृत्यं कृतं तात रामेण च समागतम् ॥२-११३-७॥",
  "एवमुक्त स तु ततो भरद्वाजेन धीमता ।\nप्रत्युवाच भरद्वाजं भरतो भ्रातृवत्सल ॥२-११३-८॥",
  "स याच्यमानो गुरुणा मया च दृढविक्रम ।\nराघव परमप्रीतो वसिष्ठं वाक्यमब्रवीत् ॥२-११३-९॥",
  "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे त्रयोदशाधिकशततमः सर्गः ॥२-११३॥"
]