[
  "श्रीमद्वाल्मीकीयरामायणे अयोध्याकाण्डे रामभरतसंवादः नाम चतुरधिकशततमः सर्गः ॥२-१०४॥",
  "तं तु राम समाज्ञाय भ्रातरं गुरुवत्सलम् ।\nलक्ष्मणेन सह भ्रात्रा प्रष्टुं समुपचक्रमे ॥२-१०४-१॥",
  "किमेतदिच्छेयमहं श्रोतुं प्रव्याहृतं त्वया ।\nयस्मात्त्वमागतो देशमिमं चीरजटाजिनी ॥२-१०४-२॥",
  "किं निमित्तमिमं देशं कृष्णाजिनजटाधर ।\nहित्वा राज्यं प्रविष्टस्त्वं तत्सर्वं वक्तुमर्हसि ॥२-१०४-३॥",
  "इत्युक्त कैकयीपुत्र काकुत्स्थेन महात्मना ।\nप्रगृह्य बलवद्भूय प्राञ्जलिर्वाक्यमब्रवीत् ॥२-१०४-४॥",
  "आर्य्यं तात परित्यज्य कृत्वा कर्म सुदुष्करम् ।\nगत स्वर्गं महाबाहु पुत्रशोकाभिपीडित ॥२-१०४-५॥",
  "स्त्रिया नियुक्त कैकेय्या मम मात्रा परन्तप ।\nचकार सुमहत्पापमिदमात्मयशोहरम् ॥२-१०४-६॥",
  "सा राज्यफलमप्राप्य विधवा शोककर्शिता ।\nपतिष्यति महाघोरे निरये जननी मम ॥२-१०४-७॥",
  "तस्य मे दासभूतस्य प्रसादं कर्त्तुमर्हसि ।\nअभिषिञ्चस्व चाद्यैव राज्येनप मघवानिव ॥२-१०४-८॥",
  "इमा प्रकृतय सर्वा विधवा मातरश्च या ।\nत्वत्सकाशमनुप्राप्ता प्रसादं कर्त्तुमर्हसि ॥२-१०४-९॥",
  "तदानुपूर्व्या युक्तं च युक्तं चात्मनि मानद ।\nराज्यं प्राप्नुहि धर्मेण सकामान् सुहृद कुरु ॥२-१०४-१०॥",
  "भवत्वविधवा भूमि समग्रा पतिना त्वया ।\nशशिना विमलेनेव शारदी रजनी यथा ॥२-१०४-११॥",
  "एभिश्च सचिवै सार्द्धं शिरसा याचितो मया ।\nभ्रातु शिष्यस्य दासस्य प्रसादं कर्त्तुमर्हसि ॥२-१०४-१२॥",
  "तदिदं शाश्वतं पित्र्यं सर्वं प्रकृतिमण्डलम् ।\nपूजितं पुरुषव्याघ्र नातिक्रमितुमर्हसि ॥२-१०४-१३॥",
  "एवमुक्त्वा महाबाहु सबाष्प कैकयीसुत ।\nरामस्य शिरसा पादौ जग्राह विधिवत्पुन ॥२-१०४-१४॥",
  "तं मत्तमिव मातङ्गं निश्वसन्तं पुनपुन ।\nभ्रातरं भरतं राम परिष्वज्येदमब्रवीत् ॥२-१०४-१५॥",
  "कुलीन सत्त्वसम्पन्नस्तेजस्वी चरितव्रत ।\nराज्यहेतो कथं पापमाचरेत्त्वद्विधो जन ॥२-१०४-१६॥",
  "न दोषं त्वयि पश्यामि सूक्ष्ममप्यरिसूदन ।\nन चापि जननीं बाल्यात्त्वं विगर्हितुमर्हसि ॥२-१०४-१७॥",
  "कामकारो महाप्राज्ञ गुरूणां सर्वदा ऽनघ ।\nउपपन्नेषु दारेषु पुत्रेषु च विधीयते ॥२-१०४-१८॥",
  "वयमस्य यथा लोके सङ्ख्याता सौम्य साधुभि ।\nभार्य्या पुत्राश्च शिष्याश्च त्वमनु ज्ञातुमर्हसि ॥२-१०४-१९॥",
  "वने वा चीरवसनं सौम्य कृष्णाजिनाम्बरम् ।\nराज्ये वापि महाराजो मां वासयितुमीश्वर ॥२-१०४-२०॥",
  "यावत्पितरि धर्मज्ञे गौरवं लोकसत्कृतम् ।\nतावद्धर्मभृतां श्रेष्ठ जनन्यामपि गौरवम् ॥२-१०४-२१॥",
  "एताभ्यां धर्मशीलाभ्यां वनं गच्छेति राघव ।\nमातापितृभ्यामुक्तो ऽहं कथमन्यत् समाचरे ॥२-१०४-२२॥",
  "त्वया राज्यमयोध्यायां प्राप्तव्यं लोकसत्कृतम् ।\nवस्तव्यं दण्डकारण्ये मया वल्कलवाससा ॥२-१०४-२३॥",
  "एवं कृत्वा महाराजो विभागं लोकसन्निधौ ।\nव्यादिश्य च महातेजा दिवं दशरथो गत ॥२-१०४-२४॥",
  "स च प्रमाणं धर्मात्मा राजा लोकगुरुस्तव ।\nपित्रा दत्तं यथाभागमुपभोक्तुं त्वमर्हसि ॥२-१०४-२५॥",
  "चतुर्दशसमा सौम्य दण्डकारण्यमाश्रित ।\nउपभोक्ष्ये त्वहं दत्तं भागं पित्रा महात्मना ॥२-१०४-२६॥",
  "यदब्रवीन्मां नरलोकसत्कृत पिता महात्मा विबुधाधिपोपम ।\nतदेव मन्ये परमात्मनो हितं न सर्वलोकेश्वरभावमप्यहम् ॥२-१०४-२७॥",
  "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे चतुरधिकशततमः सर्गः ॥२-१०४॥"
]