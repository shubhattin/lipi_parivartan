[
  "अथ श्रीमद्वाल्मीकीयरामायणे अयोध्याकाण्डे गङ्गातरणम् नाम एकोननवतितमः सर्गः ॥२-८९॥",
  "व्युष्य रात्रिं तु तत्रैव गङ्गाकूले स राघव ।\nभरत काल्यमुत्थाय शत्रुघ्नमिदमब्रवीत् ॥२-८९-१॥",
  "शत्रुघ्नोत्तिष्ठ किं शेषे निषादाधिपतिं गुहम् ।\nशीघ्रमानय भद्रं ते तारयिष्यति वाहिनीम् ॥२-८९-२॥",
  "जागर्मि नाहं स्वपिमि तमेवार्य्यं विचिन्तयन् ।\nइत्येवमब्रवीद्भ्रात्रा शत्रुघ्नोपि प्रचोदित ॥२-८९-३॥",
  "इति संवदतोरेवमन्योन्यं नरसिंहयो ।\nआगम्य प्राञ्जलि काले गुहो भरतमब्रवीत् ॥२-८९-४॥",
  "कच्चित्सुखं नदीतीरेऽवात्सी काकुत्स्थ शर्वरीम् ।\nकच्चित्ते सहसैन्यस्य तावत्सर्वमनामयम् ॥२-८९-५॥",
  "गुहस्य तत्तु वचनं श्रुत्वा स्नेहादुदीरितम् ।\nरामस्यानुवशो वाक्यं भरतोऽपीदमब्रवीत् ॥२-८९-६॥",
  "सुखा न शर्वरी राजन् पूजिताश्चापि ते वयम् ।\nगङ्गां तु नौभिर्बह्वीभिर्दाशा सन्तारयन्तु न ॥२-८९-७॥",
  "ततो गुह संत्वरितं श्रुत्वा भरतशासनम् ।\nप्रतिप्रविश्य नगरं तं ज्ञातिजनमब्रवीत् ॥२-८९-८॥",
  "उत्तिष्ठत प्रबुध्यध्वं भद्रमस्तु च व सदा ।\nनाव समनुकर्षध्वं तारयिष्याम वाहिनीम् ॥२-८९-९॥",
  "ते तथोक्ता समुत्थाय त्वरिता राजशासनात् ।\nपञ्च नावां शतान्याशु समानिन्यु समन्तत ॥२-८९-१०॥",
  "अन्या स्वस्तिकविज्ञेया महाघण्टाधरा वरा ।\nशोभमाना पताकाभिर्युक्तवाता सुसंहता ॥२-८९-११॥",
  "तत स्वस्तिकविज्ञेयां पाण्डुकम्बलसंवृताम् ।\nसनन्दिघोषां कल्याणीं गुहो नावमुपाहरत् ।\nतामारुरोह भरत शत्रुघ्नश्च महाबल ॥२-८९-१२॥",
  "कौसल्या च सुमित्रा च याश्चान्या राजयोषित ।\nपुरोहितश्च तत्पूर्वं गुरवो ब्राह्मणाश्च ये ।\nअनन्तरं राजदारास्तथैव शकटापणा ॥२-८९-१३॥",
  "आवासमादीपयतां तीर्थं चाप्यवगाहताम् ।\nभाण्डानि चाददानानां घोषस्त्रिदिवमस्पृशत् ॥२-८९-१४॥",
  "पताकिन्यस्तु ता नाव स्वयं दाशैरधिष्ठिता ।\nवहन्त्यो जनमारूढं तदा सम्पेतुराशुगा ॥२-८९-१५॥",
  "नारीणामभिपूर्णास्तु काश्चित् काश्चिच्च वाजिनाम् ।\nकाश्चिदत्र वहन्ति स्म यानयुग्यं महाधनम् ॥२-८९-१६॥",
  "ता स्म गत्वा परं तीरमवरोप्य च तं जनम् ।\nनिवृत्ता काण्डचित्राणि क्रियन्ते दाशबन्धुभि ॥२-८९-१७॥",
  "सवैजयन्तास्तु गजा गजारोहप्रचोदिता ।\nतरन्त स्म प्रकाशन्ते सध्वजा इव पर्वता ॥२-८९-१८॥",
  "नावश्चारुरुहुश्चान्ये प्लवैस्तेरुस्तथापरे ।\nअन्ये कुम्भघटैस्तेरुरन्ये तेरुश्च बाहुभि ॥२-८९-१९॥",
  "सा पुण्या ध्वजिनी गङ्गा दाशै सन्तारिता स्वयम् ।\nमैत्रे मुहूर्त्ते प्रययौ प्रयागवनमुत्तमम् ॥२-८९-२०॥",
  "आश्वासयित्वा च चमूं महात्मा निवेशयित्वा च यथोपजोषम् ।\nद्रष्टुं भरद्वाजमृषिप्रवर्य्यमृत्विग्वृत सन् भरत प्रतस्थे ॥२-८९-२१॥",
  "स ब्राह्मणस्याश्रममभ्युपेत्य महात्मनो देवपुरोहितस्य ।\nददर्श रम्योटजवृक्षषण्डं महद्वनं विप्रवरस्य रम्यम् ॥२-८९-२२॥",
  "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे गङ्गातरणम् नाम एकोननवतितमः सर्गः ॥२-८९॥"
]