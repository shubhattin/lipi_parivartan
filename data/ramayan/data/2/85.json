[
  "अथ श्रीमद्वाल्मीकीयरामायणे अयोध्याकाण्डे गुहसमागमः नाम पञ्चाशीतितमः सर्गः ॥२-८५॥",
  "एवम् उक्तः तु भरतः निषाद अधिपतिम् गुहम् ।\nप्रत्युवाच महा प्राज्ञो वाक्यम् हेतु अर्थ सम्हितम् ॥२-८५-१॥",
  "ऊर्जितः खलु ते कामः कृतः मम गुरोह् सखे ।\nयो मे त्वम् ईदृशीम् सेनाम् एको अभ्यर्चितुम् इच्चसि ॥२-८५-२॥",
  "इति उक्त्वा तु महा तेजा गुहम् वचनम् उत्तमम् ।\nअब्रवीद् भरतः श्रीमान् निषाद अधिपतिम् पुनः ॥२-८५-३॥",
  "कतरेण गमिष्यामि भरद्वाज आश्रमम् गुह ।\nगहनो अयम् भृशम् देशो गन्गा अनूपो दुरत्ययः ॥२-८५-४॥",
  "तस्य तत् वचनम् श्रुत्वा राज पुत्रस्य धीमतः ।\nअब्रवीत् प्रान्जलिर् वाक्यम् गुहो गहन गोचरः ॥२-८५-५॥",
  "दाशाः तु अनुगमिष्यन्ति धन्विनः सुसमाहिताः ।\nअहम् च अनुगमिष्यामि राज पुत्र महा यशः ॥२-८५-६॥",
  "कच्चिन् न दुष्टः व्रजसि रामस्य अक्लिष्ट कर्मणः ।\nइयम् ते महती सेना शन्काम् जनयति इव मे ॥२-८५-७॥",
  "तम् एवम् अभिभाषन्तम् आकाशैव निर्मलः ।\nभरतः श्लक्ष्णया वाचा गुहम् वचनम् अब्रवीत् ॥२-८५-८॥",
  "मा भूत् स कालो यत् कष्टम् न माम् शन्कितुम् अर्हसि ।\nराघवः स हि मे भ्राता ज्येष्ठः पितृ समः मम ॥२-८५-९॥",
  "तम् निवर्तयितुम् यामि काकुत्स्थम् वन वासिनम् ।\nबुद्धिर् अन्या न ते कार्या गुह सत्यम् ब्रवीमि ते ॥२-८५-१०॥",
  "स तु सम्हृष्ट वदनः श्रुत्वा भरत भाषितम् ।\nपुनर् एव अब्रवीद् वाक्यम् भरतम् प्रति हर्षितः ॥२-८५-११॥",
  "धन्यः त्वम् न त्वया तुल्यम् पश्यामि जगती तले ।\nअयत्नात् आगतम् राज्यम् यः त्वम् त्यक्तुम् इह इच्चसि ॥२-८५-१२॥",
  "शाश्वती खलु ते कीर्तिर् लोकान् अनुचरिष्यति ।\nयः त्वम् कृच्च्र गतम् रामम् प्रत्यानयितुम् इच्चसि ॥२-८५-१३॥",
  "एवम् सम्भाषमाणस्य गुहस्य भरतम् तदा ।\nबभौ नष्ट प्रभः सूर्यो रजनी च अभ्यवर्तत ॥२-८५-१४॥",
  "सम्निवेश्य स ताम् सेनाम् गुहेन परितोषितः ।\nशत्रुघ्नेन सह श्रीमान् शयनम् पुनर् आगमत् ॥२-८५-१५॥",
  "राम चिन्तामयः शोको भरतस्य महात्मनः ।\nउपस्थितः हि अनर्हस्य धर्म प्रेक्षस्य तादृशः ॥२-८५-१६॥",
  "अन्तर् दाहेन दहनः सम्तापयति राघवम् ।\nवन दाह अभिसम्तप्तम् गूढो अग्निर् इव पादपम् ॥२-८५-१७॥",
  "प्रस्रुतः सर्व गात्रेभ्यः स्वेदः शोक अग्नि सम्भवः ।\nयथा सूर्य अम्शु सम्तप्तः हिमवान् प्रस्रुतः हिमम् ॥२-८५-१८॥",
  "ध्यान निर्दर शैलेन विनिह्श्वसित धातुना ।\nदैन्य पादप सम्घेन शोक आयास अधिशृन्गिणा ॥२-८५-१९॥",
  "प्रमोह अनन्त सत्त्वेन सम्ताप ओषधि वेणुना ।\nआक्रान्तः दुह्ख शैलेन महता कैकयी सुतः ॥२-८५-२०॥",
  "विनिश्श्वसन्वै भृशदुर्मनास्ततः ।\nप्रमूढसम्ज्ञः परमापदम् गतः ।\nशमम् न लेभे हृदयज्वरार्दितो ।\nनरर्षभो यूथहतो यथर्षभः ॥२-८५-२१॥",
  "गुहेन सार्धम् भरतः समागतः ।\nमहा अनुभावः सजनः समाहितः ।\nसुदुर्मनाः तम् भरतम् तदा पुनर् ।\nगुहः समाश्वासयद् अग्रजम् प्रति ॥२-८५-२२॥",
  "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे गुहसमागमः नाम पञ्चाशीतितमः सर्गः ॥२-८५॥"
]