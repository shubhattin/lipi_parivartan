[
  "श्रीमद्वाल्मीकीयरामायणे अयोध्याकाण्डे कच्चित्सर्गः नाम शततमः सर्गः ॥२-१००॥",
  "जटिलं चीरवसनं प्राञ्जलिं पतितं भुवि ।\nददर्श रामो दुर्दर्शं युगान्ते भास्करं यथा ॥२-१००-१॥",
  "कथञ्चिदभिविज्ञाय विवर्णवदनं कृशम् ।\nभ्रातरं भरतं राम परिजग्राह बाहुना ॥२-१००-२॥",
  "आघ्राय रामस्तं मूर्ध्नि परिष्वज्य च राघव ।\nअङ्के भरतमारोप्य पर्यपृच्छत् समाहितः ॥२-१००-३॥",
  "क्व नु ते ऽभूत् पिता तात यदरण्यं त्वमागत ।\nन हि त्वं जीवतस्तस्य वनमागन्तुमर्हसि ॥२-१००-४॥",
  "चिरस्य बत पश्यामि दूराद्भरतमागतम् ।\nदुष्प्रतीकमरण्ये ऽस्मिन् किं तात वनमागत ॥२-१००-५॥",
  "कच्चिद्धारयते तात राजा यत्त्वमिहागत ।\nकच्चिन्न दीन सहसा राजा लोकान्तरं गत ॥२-१००-६॥",
  "कच्चित् सौम्य न ते राज्यं भ्रष्टं बालस्य शाश्वतम् ॥२-१००-७॥",
  "कच्चिच्छुश्रूषसे तात पितरं सत्यविक्रमम् ॥२-१००-८॥",
  "कच्चिद्दशरथो राजा कुशली सत्यसङ्गर ।\nराजसूयाश्वमेधानामाहर्त्ता धर्मनिश्चय ॥२-१००-९॥",
  "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे शततमः सर्गः ॥२-१००॥"
]