[
  "श्रीमद्वाल्मीकीयरामायणे अयोध्याकाण्डे भरतवचनम् नाम षडधिकशततमः सर्गः ॥२-१०६॥",
  "एवमुक्त्वा तु विरते रामे वचनमर्थवत् ।\nततो मन्दाकिनीतीरे रामं प्रकृतिवत्सलम् ।\nउवाच भरतश्चित्रं धार्मिको धार्मिकं वच ॥२-१०६-१॥",
  "को हि स्यादीदृशो लोके यादृशस्त्वमरिन्दम ।\nन त्वां प्रव्यथयेद्दुखं प्रीतिर्वा न प्रहर्षयेत् ॥२-१०६-२॥",
  "सम्मतश्चासि वृद्धानां तांश्च पृच्छसि संशयान् ॥२-१०६-३॥",
  "यथा मृतस्तथा जीवन् यथा ऽसति तथा सति ।\nयस्यैष बुद्धिलाभ स्यात्परितप्येत केन स ॥२-१०६-४॥",
  "परावरज्ञो यश्च स्यात्तथा त्वं मनुजाधिप ।\nस एवं व्यसनं प्राप्य न विषीदितुमर्हति ॥२-१०६-५॥",
  "अमरोपम सत्त्वस्त्वं महात्मा सत्यसङ्गर ।\nसर्वज्ञ सर्वदर्शी च बुद्धिमांश्चासि राघव ॥२-१०६-६॥",
  "न त्वामेवङ्गुणैर्युक्तं प्रभवाभवकोविदम् ।\nअविषह्यतमं दुखमासादयितुमर्हति ॥२-१०६-७॥",
  "प्रोषिते मयि यत्पापं मात्रा मत्कारणात्कृतम् ।\nक्षुद्रया तदनिष्टं मे प्रसीदतु भवान्मम ॥२-१०६-८॥",
  "धर्मबन्धेन बद्धो ऽस्मि तेनेमां नेह मातरम् ।\nहन्मि तीव्रेण दण्डेन दण्डार्हां पापकारिणीम् ॥२-१०६-९॥",
  "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे षडधिकशततमः सर्गः ॥२-१०६॥"
]