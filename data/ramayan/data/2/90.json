[
  "श्रीमद्वाल्मीकीयरामायणे अयोध्याकाण्डे भरद्वाजाश्रमनिवासः नाम नवतितमः सर्गः ॥२-९०॥",
  "भरद्वाजाश्रमं दृष्ट्वा क्रोशादेव नरर्षभ ।\nबलं सर्वमवस्थाप्य जगाम सह मन्त्रिभि ॥२-९०-१॥",
  "पद्भ्यामेव हि धर्मज्ञो न्यस्तशस्त्रपरिच्छद ।\nवसानो वाससी क्षौमे पुरोधाय पुरोधसम् ॥२-९०-२॥",
  "तत सन्दर्शने तस्य भरद्वाजस्य राघव ।\nमन्त्रिणस्तानवस्थाप्य जगामानुपुरोहितम् ॥२-९०-३॥",
  "वसिष्ठमथ दृष्ट्वैव भरद्वाजो महातपा ।\nसञ्चचालासनात्तूर्णं शिष्यानर्घ्यमिति ब्रुवन् ॥२-९०-४॥",
  "वसिष्ठसाहचर्य्यादिति भाव ॥२-९०-५॥",
  "ताभ्यामर्घ्यं च पाद्यं च दत्त्वा पश्चात् फलानि च ।\nआनुपूर्व्याच्च धर्मज्ञ पप्रच्छ कुशलं कुले ॥२-९०-६॥",
  "अयोध्यायां बले कोशे मित्रेष्वपि च मन्त्रिषु ।\nजानन् दशरथं वृत्तं न राजानमुदाहरत् ॥२-९०-७॥",
  "वसिष्ठो भरतश्चैनं पप्रच्छतुरनामयम् ।\nशरीरेऽग्निषु वृक्षेषु शिष्येषु मृगपक्षिषु ॥२-९०-८॥",
  "तथेति तत्प्रतिज्ञाय भरद्वाजो महातपा ।\nभरतं प्रत्युवाचेदं राघवस्नेहबन्धनात् ॥२-९०-९॥",
  "किमिहागमने कार्य्यं तव राज्यं प्रशासत ।\nएतदाचक्ष्व मे सर्वं नहि मे शुद्ध्यते मन ॥२-९०-१०॥",
  "सुषुवे यममित्रघ्नं कौसल्या नन्दवर्द्धनम् ।\nभ्रात्रा सह सभार्यो यश्चिरं प्रव्राजितो वनम् ॥२-९०-११॥",
  "नियुक्त स्त्रीनियुक्तेन पित्रा योऽसौ महायशा ।\nवनवासी भवेतीह समा किल चतुर्दश ॥२-९०-१२॥",
  "कच्चिन्न तस्यापापस्य पापं कर्तुमिहेच्छसि ।\nअकण्टकं भोक्तुमना राज्यं तस्यानुजस्य च ॥२-९०-१३॥",
  "एवमुक्तो भरद्वाजं भरत प्रत्युवाच ह ।\nपर्य्यश्रुनयनो दुखाद्वाचा संसज्जमानया ॥२-९०-१४॥",
  "हतोऽस्मि यदि मामेवं भगवानपि मन्यते ।\nमत्तो न दोषमाशङ्के नैवं मामनुशाधि हि ॥२-९०-१५॥",
  "न चैतदिष्टं माता मे यदवोचन्मदन्तरे ।\nनाहमेतेन तुष्टश्च न तद्वचनमाददे ॥२-९०-१६॥",
  "अहं तु तं नरव्याघ्रमुपयात प्रसादक ।\nप्रतिनेतुमयोध्यां च पादौ तस्याभिवन्दितुम् ॥२-९०-१७॥",
  "त्वं मामेवङ्गतं मत्वा प्रसादं कर्तुमर्हसि ।\nशंस मे भगवन् राम क्व सम्प्रति महीपति ॥२-९०-१८॥",
  "वसिष्ठादिभिर्ऋत्विग्भिर्याचितो भगवांस्तत ।\nउवाच तं भरद्वाज प्रसादाद्भरतं वच ॥२-९०-१९॥",
  "त्वय्येतत्पुरुषव्याघ्र युक्तं राघववंशजे ।\nगुरुवृत्तिर्दमश्चैव साधूनां चानुयायिता ॥२-९०-२०॥",
  "जाने चैतन्मनस्थं ते दृढीकरणमस्त्विति ।\nअपृच्छं त्वां तथात्यर्थं कीर्त्तिं समभिवर्द्धयन् ॥२-९०-२१॥",
  "जाने च रामं धर्म्मज्ञं ससीतं सहलक्ष्मणम् ।\nअसौ वसति ते भ्राता चित्रकूटे महागिरौ ॥२-९०-२२॥",
  "श्वस्तु गन्तासि तं देशं वसाद्य सह मन्त्रिभि ।\nएतं मे कुरु सुप्राज्ञ कामं कामार्थकोविद ॥२-९०-२३॥",
  "ततस्तथेत्येवमुदारदर्शन प्रतीतरूपो भरतोऽब्रवीद्वच ।\nचकार बुद्धिं च तदा तदाश्रमे निशानिवासाय नराधिपात्मज ॥२-९०-२४॥",
  "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे नवतितमः सर्गः ॥२-९०॥"
]