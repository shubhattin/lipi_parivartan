[
  "श्रीमद्वाल्मीकीयरामायणे अयोध्याकाण्डे रामप्रतिवचनम् नाम सप्ताधिकशततमः सर्गः ॥२-१०७॥",
  "पुनरेवं ब्रुवाणं तं भरतं लक्ष्मणाग्रज ।\nप्रत्युवाच तत श्रीमान् ज्ञातिमध्येऽभिसत्कृत ॥२-१०७-१॥",
  "उपपन्नमिदं वाक्यं यत्त्वमेवमभाषथा ।\nजात पुत्रो दशरथात् कैकेय्यां राजसत्तमात् ॥२-१०७-२॥",
  "पुरा भ्रात पिता न स मातरं ते समुद्वहन् ।\nमातामहे समाश्रौषीद्राज्यशुल्कमनुत्तमम् ॥२-१०७-३॥",
  "दैवासुरे च सङ्ग्रामे जनन्यै तव पार्थिव ।\nसम्प्रहृष्टो ददौ राजा वरमाराधित प्रभु ॥२-१०७-४॥",
  "तत सा सम्प्रतिश्राव्य तव माता यशस्विनी ।\nअयाचत नरश्रेष्ठं द्वौ वरौ वरवर्णिनी ॥२-१०७-५॥",
  "तव राज्यं नरव्याघ्र मम प्रव्राजनं तथा ।\nतौ च राजा तदा तस्यै नियुक्त प्रददौ वरौ ॥२-१०७-६॥",
  "तेन पित्राऽहमप्यत्र नियुक्त पुरुषर्षभ ।\nचतुर्दश वने वासं वर्षाणि वरदानिकम् ॥२-१०७-७॥",
  "सोऽहं वनमिदं प्राप्तो निर्जनं लक्ष्मणान्वित ।\nसीतया चाप्रतिद्वन्द्व सत्यवादे स्थित पितु ॥२-१०७-८॥",
  "भवानपि तथेत्येव पितरं सत्यवादिनम् ।\nकर्त्तुमर्हति राजेन्द्र क्षिप्रमेवाभिषेचनात् ॥२-१०७-९॥",
  "ऋणान्मोचय राजानं मत्कृते भरत प्रभुम् ।\nपितरं चापि धर्मज्ञं मातरं चाभिनन्दय ॥२-१०७-१०॥",
  "श्रूयते हि पुरा तात श्रुतिर्गीता यशस्विना ।\nगयेन यजमानेन गयेष्वेव पितऽन् प्रति ॥२-१०७-११॥",
  "पुन्नाम्नो नरकाद्यस्मात् पितरं त्रायते सुत ।\nतस्मात् पुत्र इति प्रोक्त पितऽन् यत्पाति वा सुत ॥२-१०७-१२॥",
  "एष्टव्या बहव पुत्रा गुणवन्तो बहुश्रुता ।\nतेषां वै समवेतानामपि कश्चिद्गयां व्रजेत् ॥२-१०७-१३॥",
  "एवं राजर्षय सर्वे प्रतीता राजनन्दन ।\nतस्मात् त्राहि नरश्रेष्ठ पितरं नरकात् प्रभो ॥२-१०७-१४॥",
  "अयोध्यां गच्छ भरत प्रकृतीरनुरञ्जय ।\nशत्रुघ्नसहितो वीर सह सर्वैर्द्विजातिभि ॥२-१०७-१५॥",
  "प्रवेक्ष्ये दण्डकारण्यमहमप्यविलम्बयन् ।\nआभ्यां तु सहितो राजन् वैदेह्या लक्ष्मणेन च ॥२-१०७-१६॥",
  "त्वं राजा भरत भव स्वयं नराणां वन्यानामहमपि राजराण्मृगाणाम् ।\nगच्छत्वं पुरवरमद्य सम्प्रहृष्ट संहृष्टस्त्वहमपि दण्डकान् प्रवेक्ष्ये ॥२-१०७-१७॥",
  "छायां ते दिनकरभा प्रबाधमानं वर्षत्रं भरत करोतु मूर्ध्नि शीताम् ।\nएतेषामहमपि काननद्रुमाणां छायां तामति शयिनीं सुखी श्रयिष्ये ॥२-१०७-१८॥",
  "शत्रुघ्न कुशलमतिस्तु ते सहाय सौमित्रिर्मम विदित प्रधानमित्रम् ।\nचत्वारस्तनयवरा वयं नरेन्द्रं सत्यस्थं भरत चराम मा विषादम् ॥२-१०७-१९॥",
  "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे सप्ताधिकशततमः सर्गः ॥२-१०७॥"
]