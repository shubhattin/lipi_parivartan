[
  "श्रीमद्वाल्मीकीयरामायणे अयोध्याकाण्डे अन्तःपुराक्रन्दः नाम पञ्चषष्ठितमः सर्गः ॥२-६५॥",
  "अथ रात्र्याम् व्यतीतायाम् प्रातर् एव अपरे अहनि ।\nवन्दिनः पर्युपातिष्ठम्स् तत् पार्थिव निवेशनम् ॥२-६५-१॥",
  "सूताः परमसम्स्काराः मङ्गआश्चोओत्तमश्रुताः ।\nगायकाः स्तुतिशीलाश्च निगदन्तः पृथक् पृथक् ॥२-६५-२॥",
  "राजानम् स्तुताम् तेषामुदात्ताभिहिताशिषाम् ।\nप्रासादाभोगविस्तीर्णः स्तुतिशब्दो ह्यवर्तत ॥२-६५-३॥",
  "ततस्तु स्तुवताम् तेषाम् सूतानाम् पाणिवादकाः ।\nअवदानान्युदाहृत्य पाणिवादा नवादयन् ॥२-६५-४॥",
  "तेन शब्देन विहगाः प्रतिबुद्धा विसस्वनुः ।\nशाखास्थाः पञ्जरस्थाश्च ये राजकुलगोचराः ॥२-६५-५॥",
  "व्याहृताः पुण्य्शब्दाश्च वीणानाम् चापि निस्स्वनाः ।\nआशीर्गेयम् च गाथानाम् पूरयामास वेश्म तत ॥२-६५-६॥",
  "ततः शुचि समाचाराः पर्युपस्थान कोविदः ।\nस्त्री वर्ष वर भूयिष्ठाउपतस्थुर् यथा पुरम् ॥२-६५-७॥",
  "हरि चन्दन सम्पृक्तम् उदकम् कान्चनैः घटैः ।\nआनिन्युः स्नान शिक्षा आज्ञा यथा कालम् यथा विधि ॥२-६५-८॥",
  "मन्गल आलम्भनीयानि प्राशनीयान् उपस्करान् ।\nउपनिन्युस् तथा अपि अन्याः कुमारी बहुलाः स्त्रियः ॥२-६५-९॥",
  "सर्वलक्षणसम्पन्नम् सर्वम् विधिवदर्चितम् ।\nसर्वम् सुगुणलक्स्मीवत्तद्भभूवाभिहारिकम् ॥२-६५-१०॥",
  "ततः सूर्योदयम् यावत्सर्वम् परिसमुत्सुकम् ।\nतस्थावनुपसम्प्राप्तम् किम् स्विदित्युपश् ॥२-६५-११॥",
  "अथ याः कोसल इन्द्रस्य शयनम् प्रत्यनन्तराः ।\nताः स्त्रियः तु समागम्य भर्तारम् प्रत्यबोधयन् ॥२-६५-१२॥",
  "तथाप्युचितवृत्तास्ता विनयेन नयेन च ।\nन ह्यस्य शयनम् स्पृष्ट्वा किम् चिदप्युपलेभिरे ॥२-६५-१३॥",
  "ताः स्त्रीयः स्वप्नशीलज्ञास्चेष्टासम्चलनादिषु ।\nता वेपथु परीताः च राज्ञः प्राणेषु शन्किताः ॥२-६५-१४॥",
  "प्रतिस्रोतः तृण अग्राणाम् सदृशम् सम्चकम्पिरे ।\nअथ सम्वेपमनानाम् स्त्रीणाम् दृष्ट्वा च पार्थिवम् ॥२-६५-१५॥",
  "यत् तत् आशन्कितम् पापम् तस्य जज्ञे विनिश्चयः ।\nकौसल्या च सुमित्रा च पुत्रशोकपराजिते ॥२-६५-१६॥",
  "प्रसुप्ते न प्रबुध्येते यथा कालसमन्विते ।\nनिष्प्रभा च विवर्णा च सन्ना शोकेन सन्नता ॥२-६५-१७॥",
  "न व्यराजत कौसल्या तारेव तिमिरावृता ।\nकौसल्यानन्तरम् राज्ञः सुमित्रा तदन्तनरम् ॥२-६५-१८॥",
  "न स्म विभ्राजते देवी शोकाश्रुलुलितानना ।\nते च दृष्ट्वा तथा सुप्ते शुभे देव्यौ च तम् नृपम् ॥२-६५-१९॥",
  "सुप्तमे वोद्गतप्राणमन्तः पुरमन्यत ।\nततः प्रचुक्रुशुर् दीनाः सस्वरम् ता वर अन्गनाः ॥२-६५-२०॥",
  "करेणवैव अरण्ये स्थान प्रच्युत यूथपाः ।\nतासाम् आक्रन्द शब्देन सहसा उद्गत चेतने ॥२-६५-२१॥",
  "कौसल्या च सुमित्राच त्यक्त निद्रे बभूवतुः ।\nकौसल्या च सुमित्रा च दृष्ट्वा स्पृष्ट्वा च पार्थिवम् ॥२-६५-२२॥",
  "हा नाथ इति परिक्रुश्य पेततुर् धरणी तले ।\nसा कोसल इन्द्र दुहिता वेष्टमाना मही तले ॥२-६५-२३॥",
  "न बभ्राज रजो ध्वस्ता तारा इव गगन च्युता ।\nनृपे शान्तगुणे जाते कौसल्याम् पतिताम् भुवि ॥२-६५-२४॥",
  "आपश्यम्स्ताः स्त्रियः सर्वा हताम् नागवधूमिव ।\nततः सर्वा नरेन्द्रस्य कैकेयीप्रमुखाः स्त्रियः ॥२-६५-२५॥",
  "रुदन्त्यः शोकसन्तप्ता निपेतुर्गतचेतनाः ।\nताभिः स बलवान्नादः क्रोशन्तीभिरनुद्रुतः ॥२-६५-२६॥",
  "येन स्फीतीकृतो भूयस्तद्गृहम् समनादयत् ।\nतत् समुत्त्रस्त सम्भ्रान्तम् पर्युत्सुक जन आकुलम् ॥२-६५-२७॥",
  "सर्वतः तुमुल आक्रन्दम् परिताप आर्त बान्धवम् ।\nसद्यो निपतित आनन्दम् दीन विक्लव दर्शनम् ॥२-६५-२८॥",
  "बभूव नर देवस्य सद्म दिष्ट अन्तम् ईयुषः ।\nअतीतम् आज्ञाय तु पार्थिव ऋषभम् ।\nयशस्विनम् सम्परिवार्य पत्नयः ।\nभृशम् रुदन्त्यः करुणम् सुदुह्खिताः ।\nप्रगृह्य बाहू व्यलपन्न् अनाथवत् ॥२-६५-२९॥",
  "इति वाल्मीकि रामायणे आदि काव्ये अयोध्याकाण्डे पञ्चषष्ठितमः सर्गः ॥२-६५-३०॥",
  "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे पञ्चषष्ठितमः सर्गः ॥२-६५॥"
]