[
  "श्रीमद्वाल्मीकीयरामायणे अयोध्याकाण्डे गुहसङ्गतम् नाम पञ्चाशः सर्गः ॥२-५०॥",
  "विशालान् कोसलान् रम्यान् यात्वा लक्ष्मण पूर्वजः ।\nअयोध्याभिमुखो धीमान् प्राञ्ञ्लिर्वाक्वमब्रवीत् ॥२-५०-१॥",
  "आपृच्छे त्वाम् पुरीश्रेष्ठे काकुत्स्थपरिपालिते ।\nदैवतानि च यानि त्वाम् पालयन्त्यावसन्ति च ॥२-५०-२॥",
  "निवृत्तवनवासस्त्वामनृणो जगतीपतेः ।\nपुनर्ध्रक्ष्यामि मात्रा च पित्रा च सह सम्गतः ॥२-५०-३॥",
  "ततो रुधिरताम्राक्षो भुजमुद्यम्य दक्षिणम् ।\nअश्रुपूर्णमुखो दीनोऽब्रवीज्जानपदम् जनम् ॥२-५०-४॥",
  "अनुक्रोशो दया चैव यथार्हम् मयि वह् कृतः ।\nचिरम् दुःखस्य पापीयो गम्यतामर्थसिद्धये ॥२-५०-५॥",
  "तेऽभिवाद्य महात्मानम् कृत्वा चापि प्रदक्षिणम् ।\nविलपन्तो नरा घोरम् व्यतिष्ठन्त क्वचित् क्वचित् ॥२-५०-६॥",
  "तथा विलपताम् तेषामतृप्तानाम् च राघवः ।\nअचक्षुरिषयम् प्रायाद्यथार्कः क्षणदामुखे ॥२-५०-७॥",
  "ततो धान्यधनोपेतान् दानशीलजनान् शिवान् ।\nअकुतश्चिद्भयान् रम्याम् श्चैत्ययूपसमावृतान् ॥२-५०-८॥",
  "उद्यानाम्रवनोपेतान् सम्पन्नसलिलाशयान् ।\nतुष्टपुष्टजनाकीर्णान् गोकुलाकुलसेवितान् ॥२-५०-९॥",
  "लक्षणीयान्न रेम्द्राणाम् ब्रह्मघोषाभिनादितान् ।\nरथेन पुरुषव्याघ्रः कोसलानत्यवर्तत ॥२-५०-१०॥",
  "मध्येन मुदितम् स्फीतम् रम्योद्यानसमाकुलम् ।\nराज्यम् भोग्यम् नरेन्द्राणाम् ययौ धृतिमताम् वरः ॥२-५०-११॥",
  "तत्र त्रिपथगाम् दिव्याम् शिव तोयाम् अशैवलाम् ।\nददर्श राघवो गन्गाम् पुण्याम् ऋषि निसेविताम् ॥२-५०-१२॥",
  "आश्रमैरविदूर्स्थैः श्रीमद्भिः समलम् कृताम् ।\nकालेऽप्सरोभिर्हृष्टाभिः सेविताम्भोह्रदाम् शिवाम् ॥२-५०-१३॥",
  "देवदानवगन्धर्वैः किन्नरैरुपशोभिताम् ।\nनागगन्धर्वपत्नीभिः सेविताम् सततम् शिवाम् ॥२-५०-१४॥",
  "देवाक्रीडशताकीर्णाम् देवोद्यानशतायुताम् ।\nदेवार्थमाकाशगमाम् विख्याताम् देवपद्मिनीम् ॥२-५०-१५॥",
  "जलघाताट्टहासोग्राम् फेननिर्मलहासिनीम् ।\nक्वचिद्वेणीकृतजलाम् क्वचिदावर्तशोभिताम् ॥२-५०-१६॥",
  "क्वचित्स्तिमितगम्भीराम् क्वचिद्वेगजलाकुलाम् ।\nक्वचिद्गम्भीरनिर्घोषाम् क्वचिद्भैरवनिस्वनाम् ॥२-५०-१७॥",
  "देवसम्घाप्लुतजलाम् निर्मलोत्पलशोभिताम् ।\nक्वचिदाभोगपुलिनाम् क्वचिन्नर्मलवालुकाम् ॥२-५०-१८॥",
  "हम्स सरस सम्घुष्टाम् चक्र वाक उपकूजिताम् ।\nसदामदैश्च विहगैरभिसम्नादिताम् तराम् ॥२-५०-१९॥",
  "क्वचित्तीररुहैर्वृक्षैर्मालाभिरिव शोभिताम् ।\nक्वचित्फुल्लोत्पलच्छन्नाम् क्वचित्पद्मवनाकुलाम् ॥२-५०-२०॥",
  "क्वचित्कुमुदष्ण्डैश्च कुड्मलैरुपशोभिताम् ।\nनानापुष्परजोध्वस्ताम् समदामिव च क्वचित् ॥२-५०-२१॥",
  "व्यपेतमलसम्घाताम् मणिनिर्मलदर्शनाम् ।\nदिशागजैर्वनगजैर्मत्तैश्च वरवारणैः ॥२-५०-२२॥",
  "देवोपवाह्यश्च मुहुः सम्नादितवनान्तराम् ।\nप्रमदामिव यत्ने न भूषिताम् भूषणोत्तमैः ॥२-५०-२३॥",
  "फलैः पुष्पैः किसलयैर्वऋताम् गुल्मैद्द्विजैस्तथा ।\nशिम्शुमरैः च नक्रैः च भुजम्गैः च निषेविताम् ॥२-५०-२४॥",
  "विष्णुपादच्युताम् दिव्यामपापाम् पापनाशिनीम् ।\nताम् शङ्करजटाजूटाद्भ्रष्टाम् सागरतेजसा ॥२-५०-२५॥",
  "समुद्रमहीषीम् गङ्गाम् सारसक्रौञ्चनादिताम् ।\nआससाद महाबाहुः शृङ्गिबेरपुरम् प्रति ॥२-५०-२६॥",
  "ताम् ऊर्मि कलिल आवर्ताम् अन्ववेक्ष्य महा रथः ।\nसुमन्त्रम् अब्रवीत् सूतम् इह एव अद्य वसामहे ॥२-५०-२७॥",
  "अविदूरात् अयम् नद्या बहु पुष्प प्रवालवान् ।\nसुमहान् इन्गुदी वृक्षो वसामः अत्र एव सारथे ॥२-५०-२८॥",
  "द्रक्ष्यामः सरिताम् श्रेष्ठाम् सम्मान्यसलिलाम् शिवाम् ।\nदेवदानवगन्धर्वमृगमानुषपक्षिणाम् ॥२-५०-२९॥",
  "लक्षणः च सुमन्त्रः च बाढम् इति एव राघवम् ।\nउक्त्वा तम् इन्गुदी वृक्षम् तदा उपययतुर् हयैः ॥२-५०-३०॥",
  "रामः अभियाय तम् रम्यम् वृक्षम् इक्ष्वाकु नन्दनः ।\nरथात् अवातरत् तस्मात् सभार्यः सह लक्ष्मणः ॥२-५०-३१॥",
  "सुमन्त्रः अपि अवतीर्य एव मोचयित्वा हय उत्तमान् ।\nवृक्ष मूल गतम् रामम् उपतस्थे कृत अन्जलिः ॥२-५०-३२॥",
  "तत्र राजा गुहो नाम रामस्य आत्म समः सखा ।\nनिषाद जात्यो बलवान् स्थपतिः च इति विश्रुतः ॥२-५०-३३॥",
  "स श्रुत्वा पुरुष व्याघ्रम् रामम् विषयम् आगतम् ।\nवृद्धैः परिवृतः अमात्यैः ज्ञातिभिः च अपि उपागतः ॥२-५०-३४॥",
  "ततः निषाद अधिपतिम् दृष्ट्वा दूरात् अवस्थितम् ।\nसह सौमित्रिणा रामः समागच्चद् गुहेन सः ॥२-५०-३५॥",
  "तम् आर्तः सम्परिष्वज्य गुहो राघवम् अब्रवीत् ।\nयथा अयोध्या तथा इदम् ते राम किम् करवाणि ते ॥२-५०-३६॥",
  "ईदृशम् हि महाबाहो कः प्रप्स्यत्यतिथिम् प्रियम् ।\nततः गुणवद् अन्न अद्यम् उपादाय पृथग् विधम् ।\nअर्घ्यम् च उपानयत् क्षिप्रम् वाक्यम् च इदम् उवाच ह ॥२-५०-३७॥",
  "स्वागतम् ते महा बाहो तव इयम् अखिला मही ।\nवयम् प्रेष्या भवान् भर्ता साधु राज्यम् प्रशाधि नः ॥२-५०-३८॥",
  "भक्ष्यम् भोज्यम् च पेयम् च लेह्यम् च इदम् उपस्थितम् ।\nशयनानि च मुख्यानि वाजिनाम् खादनम् च ते ॥२-५०-३९॥",
  "गुहम् एव ब्रुवाणम् तम् राघवः प्रत्युवाच ह ॥२-५०-४०॥",
  "अर्चिताः चैव हृष्टाः च भवता सर्वथा वयम् ।\nपद्भ्याम् अभिगमाच् चैव स्नेह सम्दर्शनेन च ॥२-५०-४१॥",
  "भुजाभ्याम् साधु वृत्ताभ्याम् पीडयन् वाक्यम् अब्रवीत् ।\nदिष्ट्या त्वाम् गुह पश्यामिअरोगम् सह बान्धवैः ॥२-५०-४२॥",
  "अपि ते कूशलम् राष्ट्रे मित्रेषु च धनेषु च ।\nयत् तु इदम् भवता किम्चित् प्रीत्या समुपकल्पितम् ।\nसर्वम् तत् अनुजानामि न हि वर्ते प्रतिग्रहे ॥२-५०-४३॥",
  "कुश चीर अजिन धरम् फल मूल अशनम् च माम् ।\nविद्धि प्रणिहितम् धर्मे तापसम् वन गोचरम् ॥२-५०-४४॥",
  "अश्वानाम् खादनेन अहम् अर्थी न अन्येन केनचित् ।\nएतावता अत्र भवता भविष्यामि सुपूजितः ॥२-५०-४५॥",
  "एते हि दयिता राज्ञः पितुर् दशरथस्य मे ।\nएतैः सुविहितैः अश्वैः भविष्याम्य् अहम् अर्चितः ॥२-५०-४६॥",
  "अश्वानाम् प्रतिपानम् च खादनम् चैव सो अन्वशात् ।\nगुहः तत्र एव पुरुषाम्स् त्वरितम् दीयताम् इति ॥२-५०-४७॥",
  "ततः चीर उत्तर आसन्गः सम्ध्याम् अन्वास्य पश्चिमाम् ।\nजलम् एव आददे भोज्यम् लक्ष्मणेन आहृतम् स्वयम् ॥२-५०-४८॥",
  "तस्य भूमौ शयानस्य पादौ प्रक्षाल्य लक्ष्मणः ।\nसभार्यस्य ततः अभ्येत्य तस्थौ वृष्कम् उपाश्रितः ॥२-५०-४९॥",
  "गुहो अपि सह सूतेन सौमित्रिम् अनुभाषयन् ।\nअन्वजाग्रत् ततः रामम् अप्रमत्तः धनुर् धरः ॥२-५०-५०॥",
  "तथा शयानस्य ततः अस्य धीमतः ।\nयशस्विनो दाशरथेर् महात्मनः ।\nअदृष्ट दुह्खस्य सुख उचितस्य सा ।\nतदा व्यतीयाय चिरेण शर्वरी ॥२-५०-५१॥",
  "इति वाल्मीकि रामायणे आदि काव्ये अयोध्याकाण्डे पञ्चाशः सर्गः ॥२-५०-५२॥",
  "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे पञ्चाशः सर्गः ॥२-५०॥"
]