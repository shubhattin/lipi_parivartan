[
  "श्रीमद्वाल्मीकीयरामायणे अयोध्याकाण्डे खरविप्रकरणकथनम् नाम षोडशाधिकशततमः सर्गः ॥२-११६॥",
  "प्रतिप्रयाते भरते वसन् रामस्तपोवने ।\nलक्षयामास सोद्वेगमथौत्सुक्यं तपस्विनाम् ॥२-११६-१॥",
  "ये तत्र चित्रकूटस्य पुरस्तात्तापसाश्रमे ।\nराममाश्रित्य निरतास्तानलक्षयदुत्सुकान् ॥२-११६-२॥",
  "नयनैर्भुकुटीभिश्च रामं निर्दिश्य शङ्किता ।\nअन्योन्यमुपजल्पन्त शनैश्चक्रुर्मिथ कथा ॥२-११६-३॥",
  "तेषामौत्सुक्यमालक्ष्य रामस्त्वात्मनि शङ्कित ।\nकृताञ्जलिरुवाचेदमृषिं कुलपतिं तत ॥२-११६-४॥",
  "न कच्चिद्भगवन् किञ्चित्पूर्ववृत्तमिदं मयि ।\nदृश्यते विकृतं येन विक्रियन्ते तपस्विन ॥२-११६-५॥",
  "प्रमादाच्चरितं कच्चित्किञ्चिन्नावरजस्य मे ।\nलक्ष्मणस्यर्षिभिर्दृष्टं नानुरूपमिवात्मन ॥२-११६-६॥",
  "कच्चिच्छुश्रूषमाणा व शुश्रूषणपरा मयि ।\nप्रममादाभ्युचितां वृत्तिं सीता युक्तं न वर्तते ॥२-११६-७॥",
  "अथर्षिर्जरया वृद्धस्तपसा च जरां गत ।\nवेपमान इवोवाच रामं भूतदयापरम् ॥२-११६-८॥",
  "कुत कल्याणसत्त्वाया कल्याणाभिरतेस्तथा ।\nचलनं तात वैदेह्यास्तपस्विषु विशेषत ॥२-११६-९॥",
  "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे षोडशाधिकशततमः सर्गः ॥२-११६॥"
]