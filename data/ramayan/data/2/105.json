[
  "श्रीमद्वाल्मीकीयरामायणे अयोध्याकाण्डे रामवाक्यम् नाम पञ्चाधिकशततमः सर्गः ॥२-१०५॥",
  "तत पुरुषसिंहानां वृतानां तै सुहृद्गणै ।\nशोचतामेव रजनी दुखेन व्यत्यवर्त्तत ॥२-१०५-१॥",
  "रजन्यां सुप्रभातायां भ्रातरस्ते सुहृद्वृता ।\nमन्दाकिन्यां हुतं जप्यं कृत्वा राममुपागमन् ॥२-१०५-२॥",
  "तूष्णीं ते समुपासीना न कश्चित्किञ्चिदब्रवीत् ।\nभरतस्तु सुहृन्मध्ये रामं वचनमब्रवीत् ॥२-१०५-३॥",
  "सान्त्विता मामिका माता दत्तं राज्यमिदं मम ।\nतद्ददामि तवैवाहं भुङ्क्ष्व राज्यमकण्टकम् ॥२-१०५-४॥",
  "महतेवाम्बुवेगेन भिन्न सेतुर्जलागमे ।\nदुरावारं त्वदन्येन राज्यखण्डमिदं महत् ॥२-१०५-५॥",
  "गतिं खर इवाश्वस्य तार्क्ष्यस्येव पतत्ऺित्रण ।\nअनुगन्तुं न शक्तिर्मे गतिं तव महीपते ॥२-१०५-६॥",
  "सुजीवं नित्यशस्तस्य य परैरुपजीव्यते ।\nराम तेन तु दुर्जीवं य परानुपजीवति ॥२-१०५-७॥",
  "यथा तु रोपितो वृक्ष पुरुषेण विवर्द्धित ।\nह्रस्वकेन दुरारोहो रूढस्कन्धो महाद्रुम ॥२-१०५-८॥",
  "स यथा पुष्पितो भूत्वा फलानि न विदर्शयेत् ।\nस तां नानुभवेत्प्रीतिं यस्य हेतो प्ररोपित ॥२-१०५-९॥",
  "इत्यार्षे श्रीमद्रामायणे वाल्मीकीये आदिकाव्ये अयोध्याकाण्डे पञ्चाधिकशततमः सर्गः ॥२-१०५॥"
]